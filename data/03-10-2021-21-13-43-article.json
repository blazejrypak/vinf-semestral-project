{"url": "https://www.aktuality.sk/clanok/5f2rcd0/slovensky-pavilon-v-dubaji-bude-otvoreny-v-pondelok/", "title": "Slovenský pavilón v Dubaji bude otvorený v pondelok", "body": "Slovenský pavilón na svetovej výstave EXPO Dubaj bude plne funkčný a využívaný od pondelka (4. 10.). V nedeľnej diskusnej relácii V politike to povedal minister hospodárstva Richard Sulík (SaS). Oneskorené otvorenie expozície zapríčinili dodávatelia prác a rezort hospodárstva urobil podľa ministra maximum na to, aby k meškaniu nedošlo. Nezaradený poslanec a predseda mimoparlamentnej strany Hlas-SD Peter Pellegrini označil oneskorené otvorenie pavilónu za medzinárodnú hanbu.„Bude tam trojdňové meškanie a ja to nepovažujem za žiadnu tragédiu,“ povedal Sulík. Minister nespresnil, či a ako si bude Slovensko nárokovať prípadnú náhradu škody za neskoré odovzdanie pavilónu.Podľa Pellegriniho je neskoré otvorenie slovenskej expozície kolosálna zahraničná hanba. Predseda Hlasu-SD najskôr tvrdil, že slovenský pavilón je jediný, ktorý nie na čas otvorený. Sulík túto informáciu odmietol a tvrdil, že k 1. októbru nebolo otvorených 20 až 30 národných pavilónov. Pellegrini neskôr svoje tvrdenie korigoval s tým, že sa zmýlil.Svetová výstava EXPO Dubaj 2020 bola pôvodne naplánovaná od 20. októbra 2020 do 10. apríla 2021. Pre pandémiu ochorenia COVID-19 ju organizátori odložili o rok. EXPO Dubaj 2020 sa začal v novom termíne od 1. októbra a potrvá do 31. marca 2022. Slovensko na výstave predstaví inovatívne technológie v oblasti mobility a vodík ako pohon budúcnosti. Návštevníci si budú môcť pozrieť auto na vodíkový pohon, vesmírny rover, letecký VRM simulátor, niektoré z lietadiel vyrábaných na Slovensku alebo model unikátneho projektu čistenia oceánov Ôsmy kontinent.", "datetime": "03.10.2021:21:01"}
{"url": "https://www.aktuality.sk/clanok/syw6e32/futuristicke-sklady-buducnosti-uz-dnes/", "title": "Futuristické sklady budúcnosti už dnes?", "body": "Všimli ste si vysoké futuristické sklady pri Zvolene? Ide o sklady spoločnosti Continental, ktoré navrhla a zrealizovala spoločnosť Jungheinrich, popredný hráč v oblasti automatizácie skladového hospodárstva. V závode nájdeme 2 plne , ktoré využívajú relatívne malú podlahovú plochu skladu, ale vďaka svojej výške maximalizujú skladovací priestor. Takéto silo by mohlo mať výšku až 45 metrov. V každom sile sa nachádza niekoľko žeriavových zakladačov, ktoré spolu dokážu uskladniť vyše 18 000 paliet so vstupným materiálom pre výrobu alebo finálnymi výrobkami. Continental vďaka týmto skladom dokázal znížiť svoje náklady na externé sklady na nulu.Veľkým ťahúňom modernizácie v skladovaní a logistike je nepochybne online-ový predaj, ktorý každoročne rastie v dvojciferných číslach. Jedným z najväčších inovátorov v Európe je britský supermarket Ocado, ktorý predáva potraviny výlučne online a snaží sa o výrazne urýchlenie online nakupovania potravín. Ich najmodernejší automatický sklad v Adoveri tvorí tzv. „mriežka“ veľkosti niekoľkých futbalových ihrísk, na ktorej viac ako tisíc robotov triedi inventár a pripravuje objednávky, zatiaľ čo ľudia vybaľujú a balia. Vďaka premyslenému systému dokáže skupina robotov prichystať 50-položkový nákup za pár minút, čo v tradičnom sklade môže trvať aj hodiny. Týždenne takto spracujú až do 65 000 objednávok. O takéto technologické riešenie už majú záujem aj supermarkety vo Francúzsku, Kanade či Švédsku.Veľkou otázkou v tomto segmente je, či budú automatické sklady budúcnosti bez ľudskej pracovnej sily. Na svete už sú prvé sklady, ktoré ju takmer nepotrebujú. V roku 2018 spoločnosť JD.com predstavila prvý plne automatizovaný e-commerce sklad na svete. Ich sklad v Šanghaji má 40 000 m2 a štandardne by zamestnával do 500 ľudí, no vďaka plnej automatizácii robotmi tu pracuje iba 5 ľudí. V automatizovanom sklade JD.com sú umiestnené robotické ramená, ktoré dokážu vyberať, prenášať a baliť balíky, zatiaľ čo ostatné roboty sa pohybujú po podlahe skladu a prepravujú balíky do nakladacích dokov a nákladných automobilov. Úlohou ľudí je „len“ údržba a servis robotov.Modernizácia a  je nevyhnutnou podmienkou udržateľnej konkurencieschopnosti výrobných či logistických podnikov. Pre ľudí, pracujúcich v tomto segmente, to znamená možnosť prejsť od náročnej manuálnej, často stereotypnej práce, k sofistikovanejším a manuálne príjemnejším pracovným príležitostiam.", "datetime": ""}
{"url": "https://www.aktuality.sk/clanok/8r7d0d4/vegetarianom-na-jeden-den-zvladnete-to-aj-bez-masa/", "title": "Vegetariánom na jeden deň: Zvládnete to aj bez mäsa ", "body": "Či už ste presvedčený „mäsožrút“ alebo inklinujete k tradičnej slovenskej kuchyni, za vyskúšanie nič nedáte. Vďaka praktickým tipom od foodblogerky Surovej dcérky zvládnete prípravu výlučne rastlinných pochúťok s úsmevom a ľahkosťou. Nebojte sa bezmäsitých dní a pridajte do svojho jedálnička viac rastlinných jedál - odľahčíte svoje trávenie, podporíte imunitu a zároveň prispejete k ochrane našej planéty.Foodblogerka Nikoleta Kováčová alias Surová dcérka patrí ku skúseným odborníčkam na bezmäsité stravovanie. Zaujíma vás, načo si treba dať podľa jej názoru pri prechode tento typ stravovania pozor? hovorí Surová dcérka. Doprajte si dostatok času na objavenie nových chutí, testujte potraviny, ktoré vám budú vyhovovať a nepodceňujte ani nákup , pretože nemusia byť dostupné všade., dodáva.Nemusíte sa vzdávať vašich obľúbených jedál. Stačí, ak sa naučíte, ako ich vhodne nahradiť. Vajíčka poľahky zameníte za ľanové semiačka, ktoré necháte napučať vodou. Pri pečení sa odporúča použiť banán alebo jablkové pyré, a chutnú praženicu si zvládnete pripraviť aj z tofu na cibuľke.Med môžete poľahky vymeniť za javorový alebo datľový sirup, maslo za kokosový olej alebo rastlinný margarín. Pokiaľ patríte k zarytým mäsožravcom, vyskúšajte špeciality, ako je tofu burger, rezeň alebo „šunkový“ nárez v nemenej chutnej „veggie“ verzii.Kaufland získal minulý rok titul Rastlinný reťazec roka 2020 pre svoju širokú ponuku rastlinných alternatív mäsa a mäsových výrobkov, vrátane vlastnej ? Všetky výrobky K-take it veggie sú navyše klimaticky neutrálne, pretože  ich dopad na životné prostredie kompenzuje medzinárodne certifikovanými projektami.", "datetime": ""}
{"url": "https://www.aktuality.sk/clanok/48fhzy3/papez-frantisek-sa-stretol-s-robertom-bezakom/", "title": "Pápež František sa stretol s Róbertom Bezákom", "body": "Pápež František sa pondelok stretol s emeritným arcibiskupom Róbertom Bezákom. Fotografiu zo spoločného stretnutia .Stretnutie sa konalo v priestoroch bratislavskej Nunciatúry.„Dnes popoludní pápež František ešte pred odchodom na návštevu Centra Betlehem stretol na nunciatúre s Jeho Excelenciou Róbertom Bezákom, emeritným trnavským arcibiskupom, spolu s jeho rodinou,” hovorca Svätej stolice Matteo Bruni. Bezák sa predpoludním pokúšal dostať aj na stretnutie v katedrále po tom, ako sa tam nedostal cez vchod určený pre novinárov, lebo nemal potrebnú akreditáciu. Organizátori mu ponúkli, že vstup mu vybavia. On sa však podľa organizátorov „placho vzdialil\" a stretnutie v katedrále sledoval medzi ľuďmi pred hlavným vchodom. Po stretnutí ho bolo možné vidieť v centre mesta v Roland café. Bolo to tesne pred jeho cestou na nunciatúru.„Bol som so Svätým Otcom, pápežom Františkom, popoludní okolo 15:00,“ potvrdil dnešné stretnutie Róbert Bezák vo večernom  Pápež sa s ním dnes o jeho prípadnej rehabilitácii nerozprával.Róbert Bezák povedal, že keby ho pápež František zobral v Šaštíne k oltáru, bola by to pre neho satisfakcia. Je rád, že keď sa nedočkal rehabilitácie, má nádej aspoň na satisfakciu, dodal Bezák v TV Markíza.V roku 2012 prečital Róbert Bezák list od Svätej stolice, kde sa písalo, že by mal abdikovať. Keď Bezák odmietol demisiu, v júli 2012 ho listom odvolal z funkcie pápež Benedikt XVI. Toto odvolanie vyvolalo protesty na Slovensku. Bezák v súčasnosti pôsobí ako učiteľ v Bratislave.", "datetime": ""}
{"url": "https://www.aktuality.sk/clanok/9vlhf5g/koronavirus-od-pondelka-sa-mapa-sfarbi-viac-do-cervena-zostane-posledny-zeleny-okres/", "title": "Koronavírus: Od pondelka sa mapa sfarbí viac do červena, zostane posledný zelený okres", "body": "– – – Na ikonickom mrakodrape Taipei 101 sa včera večer rozosvietilo poďakovanie Slovensku za zásielku 160-tisíc vakcín proti ochoreniu COVID-19, ktoré sme darovali Taiwanu ako prejav solidarity, píše na sociálnej sieti Ministerstvo zahraničných vecí a európskych záležitostí SR.Vzhľadom na zvyšujúci sa počet nových pozitívnych prípadov, bude od pondelka (27.9.) aj okres Pezinok v oranžovej farbe rovnako ako aj všetky ostatné okresy Bratislavského kraja (celá Bratislava, okresy Malacky a Senec). Uvádza Regionálny úrad verejného zdravotníctva Bratislava na sociálnej sieti.Univerzita Pavla Jozefa Šafárika (UPJŠ) aj Technická univerzita v Košiciach (TUKE) začali výučbu v novom akademickom roku kombinovanou formou. Študenti sa tak budú vzdelávať prezenčne aj dištančne. (TASR) Za uplynulý týždeň zaznamenali v Rusku 5682 úmrtí v súvislosti s koronavírusom, . Už druhý týždeň pritom v krajine rastie aj počet nových infekcií, informovala v nedeľu agentúra TASS.Za uplynulých sedem dní zaznamenali v Rusku 145 985 prípadov, čo o vyše 10 000 viac ako v týždni medzi 13. - 19. septembrom, keď v krajine zaregistrovali 134 858 prípadov nákazy. Ide zároveň o najväčší týždenný prírastok nových prípadov od augusta tohto roku.(TASR) V sobotu pribudlo v Česku 409 nových prípadov nákazy koronavírusom, čo je o tretinu viac ako minulý týždeň. () Minister zdravotníctva Vladimír Lengvarský (nominant OĽaNO) pripúšťa sprísnenie protipandemických opatrení. Naznačil to v nedeľnej diskusnej relácii televízie TA3 V politike. Tvrdí, že zatiaľ nie je politická vôľa na zavedenie povinného očkovania, pričom za otázny vidí spôsob jeho vynucovania. (TASR)Do krajiny v nedeľu dorazilo od spoločnosti AstraZeneca, ktoré krajine darovalo Slovensko. Taiwanská prezidentka Cchaj Jing-wen poďakovala Slovensku za tento dar na sociálnej sieti Facebook, informovala taiwanská štátna tlačová agentúra CNA. (TASR) Celkovo bolo v Bratislavskom kraji zaevidovaných a epidemiologicky spracovaných 455 PCR a 136 antigénových pozitívnych výsledkov na koronavírus. Z 591 ochorení na COVID-19 bolo 362 nezaočkovaných osôb, 12 osôb bolo čiastočne zaočkovaných a 217 osôb riadne zaočkovaných, uvádza na sociálnej sieti Regionálny úrad verejného zdravotníctva Bratislava. Pri nákupe potravín a návšteve obchodu je vhodné do predajne vstupovať s premysleným nákupným zoznamom. Ten pomôže stráviť v priestore s inými ľuďmi čo najmenej času. Pripomenula to hovorkyňa Úradu verejného zdravotníctva (ÚVZ) SR Daša Račková v súvislosti so zhoršujúcou sa pandemickou situáciou. , ktoré pomôžu znížiť riziko infekcie v každodenných situáciách. (TASR)Celkový počet zaočkovaných osôb prvou dávkou vakcíny je 2 437 352 za predchádzajúci deň pribudlo 330 očkovaných. Druhú dávku vakcíny už dostalo 2 245 354 ľudí, uplynulý deň sa zaočkovalo 446 ľudí.V nemocniciach je hospitalizovaných 501 pacientov, potvrdené ochorenie má 398 ľudí. Spomedzi hospitalizovaných nie je vôbec zaočkovaných alebo je len čiastočne zaočkovaných 83,22 % ľudí. Na JIS je 55 pacientov, podporu umelej pľúcnej ventilácie potrebuje 45 osôb.Najviac pozitívne testovaných RT-PCR testami bolo v Košickom kraji (162), nasleduje Prešovský (134), Žilinský (111), Bratislavský (85), Trenčiansky (76), Trnavský (61) a Nitriansky (43) a Banskobystrický (17).Je medzi nimi 301 mužov a 388 žien. Celkový počet pozitívne testovaných mužov je 195 046 a žien 213 442. Na Slovensku za uplynulý deň pribudlo 689 pozitívne testovaných ľudí formou RT-PCR testov a 120 pozitívne testovaných antigénnymi testami. Včera bolo ukončených 6 584 RT-PCR vyšetrení a 9 692 antigénnych testov, uvádza  na sociálnej sieti.Od pondelka (27.9.) zostáva v zelenej fáze už len jeden okres. V oranžovej farbe ich bude 35, v červenej 39 a päť okresov bude podľa COVID automatu v bordovej farbe. Aktualizáciu mapy okresov schválila vláda SR, informuje na sociálnej sieti .  Prostredníctvom 6 584 vykonaných RT-PCR testov odhalili v sobotu na Slovensku 689 nových prípadov nákazy koronavírusom. Nepribudla žiadna obeť. Informuje o tom Národné centrum zdravotníckych informácií (NCZI) na internetovej stránke covid-19.nczisk.sk.  Odvolací súd pozastavil nariadenie o zavedení povinného očkovania proti koronavírusu pre učiteľov a ďalších pracovníkov verejných škôl v New Yorku. Stalo sa tak len niekoľko dní predtým, ako toto nariadenie malo vstúpiť do platnosti. V sobotu o tom informovala agentúra AP. (TASR) Od soboty ruší povinnú hotelovú karanténu pre všetkých cestujúcich prichádzajúcich do krajiny. V Írsku je proti koronavírusu úplne zaočkovaných viac ako 90 percent dospelých, postupne tam preto rušia väčšinu protipandemických opatrení, píše agentúra AFP. (TASR) Krajina , ktoré pošle chudobnejším krajinám, na 120 miliónov. Francúzsky prezident Emmanuel Macron to oznámil v sobotu vo videu odvysielanom počas koncertu Svetový občan v Paríži. Citovala ho tlačová agentúra AFP. (TASR)Neustále sa zhoršujúca situácia sa odráža aj . Na Slovensku začínajú prevládať červené okresy a už len jeden okres ostáva v zelenej farbe.", "datetime": ""}
{"url": "https://www.aktuality.sk/clanok/0q7rg19/koronavirus-covid-automat-vyrazne-prefarbi-slovensko-pribudli-stovky-infikovanych/", "title": "Koronavírus: Covid automat výrazne prefarbí Slovensko, pribudli stovky infikovaných", "body": "– , štyri budú bordové– Minister Lengvarský priznáva , uvažujú, že zapoja lekárne– – Pri porovnaní susedných krajín si Rakúšania v ostatných dvoch týždňoch držia aj smutné prvenstvo v počte úmrtí na covid-19. Pandemická situácia na Slovensku je v porovnaní so susednými štátmi ako Maďarsko, Poľsko či Česko horšia. V štatistike prírastku nových covidových prípadov na počet obyvateľov v ostatných týždňoch vedú Rakúšania.V Taliansku schválili . (TASR)Ochorenie COVID-19 nespomalilo neúprosne pokračujúcu klimatickú zmenu. Uvádza sa to v novej správe OSN zverejnenej vo štvrtok. (TASR)Policajti za minulý týždeň zistili 23 prípadov porušenia lekárom stanovenej karantény a 78 prípadov porušenia povinnosti nosenia rúšok. Skontrolovali takmer 35 000 osôb. (TASR)V Anglicku začali podávať  vakcíny proti koronavírusu. (TASR) N. (TASR). Pri rýchlom náraste prípadov hrozia nové opatrenia. (TASR)Štátnemu ústavu pre kontrolu liečiv (ŠÚKL) nahlásili v súvislosti s očkovaním proti novému koronavírusu k strede (15. 9.) 8547 podozrení na nežiaduce účinky. Z celkového počtu hlásení vyhodnotili 977 ako závažných. Ústav o tom informuje na svojom webe. (TASR) Slovensko po najnovšej aktualizácii unijnej mapy s incidenciou koronavírusu už nie je zelené. Susedné krajiny ako Maďarsko, Česko a Poľsko zelené zostávajú. Spomedzi susedných krajín je epidemiologická situácia najhoršia v Rakúsku. „Čo sa týka antigénového testovania, pribudlo 61 pozitívnych, z nich ,“ dodala hovorkyňa rezortu zdravotníctva. „Za uplynulý deň pribudlo 370 ľudí s pozitívnym PCR testom, z nich ,“ uviedla ďalej Eliášová. V nemocniciach je aktuálne hospitalizovaných 254 pacientov s ochorením COVID-19 alebo s podozrením naň. . Na JIS je 27 pacientov, podporu umelej pľúcnej ventilácie potrebuje 20 ľudí.Aktuálne o tom informuje hovorkyňa rezortu zdravotníctva Zuzana Eliášová., stúpa tam počet covidových pacientov. (TASR)V Českej republike zaznamenali v stredu 524 nových prípadov nákazy koronavírusom. V utorok ich bolo 556 a minulú stredu 377, napísal vo štvrtok spravodajský server Novinky.cz. (TASR)Minister Vladimír Lengvarský priznáva , uvažujú, že zapoja lekárne, píše Jana Čunderlíková.Hovorca Kremľa Dmitrij Peskov vo štvrtok informoval, že ľudia z okolia prezidenta Vladimira Putina, ktorí ochoreli na covid, sa nakazili preto, že neboli včas preočkovaní. Dodal, že takmer všetci nakazení majú asymptomatickú alebo miernu formu ochorenia COVID-19. (TASR)Koncom septembra by mohlo denne pribudnúť 1500 až 3000 infikovaných novým koronavírusom. Denné príjmy do nemocníc by sa mohli pohybovať medzi 75 až 100 prípadmi.Vyplýva to z odhadov Ministerstva zdravotníctva (MZ) SR, o ktorých vo štvrtok po rokovaní vlády informoval minister zdravotníctva Vladimír Lengvarský (nominant OĽANO). Väčšinu hospitalizovaných v nemocniciach aktuálne tvoria najmä neočkovaní. V stupni monitoringu, teda v zelenej farbe budú od pondelka (20. 9.) už len štyri okresy. (TASR)Pracovníkov v zdravotníctve, ktorí sa do stredy nedali zaočkovať proti koronavírusu, . (TASR) Vláda na svojom štvrtkovom rokovaní schválila. Od piatka bude okres Bardejov zaradený v druhom stupni ohrozenia, teda v bordovej farbe. Za uplynulý deň tiež pribudlo 61 pozitívne testovaných antigénovými testami. Je to 1,50 % zo 4054 antigénnych testov.V uplynulých 24 hodinách potvrdili nákazu 458 osobám. V súvislosti s COVID-19 zomreli za tento čas štyria ľudia. Počet infikovaných vírusom SARS-CoV-2 stúpol od vypuknutia pandémie na 816.680 a počet obetí na 30.118. Z covidu sa zotavilo 779.433 ľudí.Vladmir Putin uviedol, že predtým, než nastúpil do karantény, mali desiatky ľudí z jeho blízkeho okolia pozitívny test na koronavírus.„Ako viete, prípady koronavírusu sa objavili v mojom blízkom okolí. Nie len jeden alebo dvaja ľudia, ale niekoľko desiatok osôb,\" povedal Putin prostredníctvom videospojenia na schôdzke Organizácie zmluvy o kolektívnej bezpečnosti (CSTO), ktorá sa koná v tadžickej metropole Dušanbe. (TASR)V Európe sa tento predaj počas leta znížil po štyroch mesiacoch rýchleho rastu. Počet registrácií nových osobných áut v EÚ v júli medziročne klesol o 23,2 % a v auguste o 19,1 %, uviedlo Združenie európskych výrobcov automobilov (ACEA).Počet registrácií nových áut dosiahol v júli 823.949. Všetky najväčšie trhy únie zaznamenali prudký pokles. Predaj vo Francúzsku padol o 35,3 %, v Španielsku o 28,9 %, v Nemecku o 24,9 % a v Taliansku o 19,2 %. Zdravotníci Rooseveltovej nemocnice dnes zaočkujú v čase od 8:00 - 12:00 neregistrovaných a v čase od 8:00 - 13:00 registrovaných záujemcov o vakcínu od spoločnosti Pfizer.Záujemcovia potrebujú občiansky preukaz, preukaz poistenca a vyplnený .Európska komisia v stredu oznámila, že prijala rozhodnutie o rovnocennosti digitálnych osvedčení COVID-19 vydaných siedmimi krajinami a správnymi územiami mimo hraníc EÚ - Albánskom, Andorrou, Faerskými ostrovmi, Izraelom, Monakom, Marokom a Panamou. (TASR) Pápež František v stredu uviedol, že  proti ochoreniu COVID-19. (TASR) Zdravotnícky analytik vo večernom spravodajstve hovorí, že Slovensko patrí medzi krajiny, v ktorých počet nových prípadov rastie najrýchlejším tempom.Podľa Martina Smatanu bude ťažké identifikovať, či sa pod nárast prípadov koronavírusu na Slovensku podpíšu aj hromadné podujatia, ktoré boli na Slovensku v uplynulých troch dňoch.„Máme veľmi malú mieru preočkovanosti a zrejme nás čakajú veľmi náročné jeseň a zima,“ prognózuje zdravotnícky analytik.", "datetime": ""}
{"url": "https://www.aktuality.sk/clanok/jqh34xy/po-troch-dnoch-v-nemocnici-zomrela-na-otravu-krvi-a-zlyhanie-srdca-rodina-nevie-co-so-zenou-lekari-robili/", "title": "Po troch dňoch v nemocnici zomrela na otravu krvi a zlyhanie srdca. Rodina nevie, čo so ženou lekári robili", "body": "Eva Reháková mala v auguste také silné bolesti krížov a boku, že potrebovala pomoc lekárov. Rodina ju odviezla na urgentný príjem v do Nemocnice Alexandra Wintera v Piešťanoch.Službukonajúci lekár predpísal pacientke glycerínové čípky a poslal ju domov. Zdravotné ťažkosti ale neustúpili. O tri hodiny bola rodina na urgentnom príjme naspäť. Ten istý lekár dal žene injekciu od bolesti a poslal ich domov. Na druhý deň museli ženu v rovnakej nemocnici hospitalizovať a o tri dni neskôr ju previezli do nemocnice v Trnave, kde skonala. Zomrela na sepsu, teda otravu krvi. Jej manžel Peter Rehák, ktorý bol väčšinu života šéfom policajného oddelenia v Piešťanoch, položí na stôl igelitku a vyberá z nej spisy. Zo smrti manželky je zničený. Ani po vyše mesiaci nevie, ako ju liečili. Doposiaľ mu nikto nevedel vysvetliť, prečo manželka posledné dni tak trpela. Vyčíta si, či v osudný deň nemal niečo urobiť inak.„Myslel som si, že keď sme ju odviezli do nemocnice, tak jej pomôžu. Dôverovali sme im a prišli sme o ňu,“ zalesknú sa mužovi oči. So stratou milovanej osoby sa nevie zmieriť. Odpije si z pohára vody a postupne otvára zložku s lekárskymi správami. Jednu po druhej, každá strana je očíslovaná. Nie sú ale kompletné.Niektoré postupy lekárov v dokumentácii podľa Reháka chýbajú. Prípad od septembra preveruje Úrad pre dohľad nad zdravotnou starostlivosťou.„Úrad na základe podnetu manžela menovanej vykonáva v uvedenej veci dohľad. Po ukončení dohľadu bude podávateľ podnetu informovaný o výsledku,“ potvrdila pre Aktuality.sk Erika Kováčiková, hovorkyňa Úrad pre dohľad nad zdravotnou starostlivosťou.Nejde o prvý podozrivý prípad v piešťanskej nemocnici. Za posledných päť rokov tento úrad uznal desať sťažností proti praktikám v tomto zdravotníckom zariadení.Rehákovcom sa postupne podarilo urobiť rekapituláciu udalostí, ktoré sprevádzali zdravotné ťažkosti ich mamy, a postupy lekárov. Hodina po hodine, deň po dni. Všetko sa začalo v utorok 17. augusta, leto si v ten deň vzalo na chvíľu prestávku. Rodina Rehákovcov prežila pokojné predpoludnie. Krátko pred obedom sa mama Eva posťažovala svojej dcére Miroslave na bolesti niekde v oblasti ľadvín.Necítila sa dobre, tak si zobrala tabletku proti žlčníkovým bolestiam a išla si ľahnúť. Bolesti neustúpili.Keď poobede začala žena aj vracať, rodina sa rozhodla volať záchranku. Na tiesňovej linke 112 im operátor z Trnavy povedal, že obe sanitky majú na výjazdoch a bude lepšie, keď do nemocnice privezú ženu sami vlastným autom. Eva Reháková už vtedy nemohla chodiť, pre kŕčovité bolesti v bruchu mala problém sa vôbec postaviť. „Operátor nám povedal, že to bude trvať a nech ju privezieme do nemocnice, lebo to bude rýchlejšie. My sme žiadali, aby prišiel lekár k nám domov,“ spomína si Peter Rehák. Po slovnej výmene s operátorom sa nakoniec rozhodli konať sami. Ženu posadili do auta a za približne pätnásť minút už parkovali pred piešťanskou nemocnicou.Napriek tomu, že bol august, pani Reháková mala oblečenú zimnú vetrovku a cez seba prehodenú ešte deku. Triasla sa totiž od zimy, ruky už mala ľadové. Na internej pohotovosti, kam dorazili, boli v tom čase v službe podľa slov manžela dve zdravotné sestry.„Sestrička mi povedala, že tieto prípady rieši pohotovosť chirurgie vo vedľajších dverách,“ opisuje Peter Rehák. Muž rýchlo vybehol von a zaklopal na vedľajšie dvere. Pri Eve Rehákovej ostala dcéra Miroslava. Hodiny na stene ukazovali pár minút po 15. hodine. „Zazvonil som na chirurgii, prišla čiernovlasá sestrička a povedala, že nech počkám, lebo slúžia od 16. hodiny a doktor tam teraz nie je,“ dodáva smutný manžel.Pred dverami ich potom prosil, aby ženu prijal doktor čím skôr. Zdravotná sestra to podľa neho odmietla s argumentom, že musia vonku čakať ešte necelú hodinu. Zdravotný stav Evy Rehákovej sa rýchlo zhoršoval. Od bolesti dostala triašku, mala problém udržať sa pri vedomí. Po 16. hodine ich medzi dverami ordinácie a čakárne prijala zdravotná sestra, lekár tam stále nebol. Sestrička im dávala najskôr lístok na RTG vyšetrenie. Otec Peter Rehák sa na sestričku nahneval, prečo tak urobila až po hodine čakania. Sestrička zatvorila dvere, otec sa išiel chvíľu upokojiť na ulicu. Dcéra potom od zdravotnej sestry vyprosila naspäť lístok na vyšetrenie.Po RTG vyšetrení sa rodina znovu vrátila do čakárne pohotovosti na prijatie do ordinácie. Pred nimi boli ďalší pacienti. Takmer po dvoch hodinách od príchodu Rehákovcov do nemocnice sa tak rodina prvý raz dostala do ordinácie lekára. Lekár nariadil, aby rodina ostala pred ambulanciou, do miestnosti mohla vstúpiť iba samotná žena. Rodina protestovala, sestru aj lekára upozorňovali, že žena má veľké bolesti a stráca vedomie. „Po približne piatich minútach zavolal lekár dcéru, aby podpísala reverz na prepustenie ženy domov,“ spomína na výsledok vyšetrenia Peter Rehák, ktorý doteraz postupu službukonajúceho lekára nerozumie.Dcéra Miroslava sa v tom momente v čakárni rozplakala. „Povedala som mu, že nikam nejdem, lebo sme prišli hľadať pomoc a mama je vo veľkých bolestiach,“ spomína si Miroslava na momenty v ordinácii.Lekár dcére vytkol, že jej mama nespolupracuje. Uboľená žena sa v tom čase už dve hodiny triasla od bolesti a mala problémy s udržaním vedomia. Miroslava mamu upokojila a jej lekár dokončil vyšetrenie.Pacientku potom poslal na rozbor moču. Trvalo to necelých desať minút a ďalších približne 40 minút musela rodina znovu čakať v čakárni.„V čakárni sa nedalo nikde ľahnúť, tak som ju vzal do auta a sklopil sedadlá,“ pokračuje manžel. Na rozhodnutie o výsledkoch si potom lekár prizval iba dcéru Miroslavu. Nariadil, aby pila veľa tekutín, ráno prišla na sono vyšetrenie a odporučil im, nech v lekárni kúpia glycerínové čípky. Do lekárskej správy lekár napísal, že pacientka nespolupracovala.„Povedal mi, že to bude v poriadku, mama má zastavené vetry,“ hovorí Miroslava. Rodina lekára poslúchla, mamu odviezli domov a nasadili čípky.Večer sa ale situácia znovu vyhrotila, mama sa sťažovala na neznesiteľné bolesti pri ľadvinách.„Nevedeli sme, čo to môže byť, tak sme s dcérou začali študovať lekársku správu z pohotovosti a všimli si, že pri overovaní krvi v moči boli tri krížiky,“ opisuje Peter Rehák a ukazuje nám to aj priamo v správe.Rozhodli sa teda znovu vrátiť do nemocnice na pohotovosť. Dcéra Miroslava sa lekára spýtala, či je v poriadku, že v správe sú uvedené tri križíky pri vyšetrení krvi v moči. Lekár im zopakoval, aby prišli ráno na vyšetrenia s tým, že urológiu v piešťanskej nemocnici nemajú. Dohodli sa, že Eve Rehákovej dá injekciu na tlmenie bolestí. Lekár potom poslal rodinu domov. Nemocnica Alexandra Wintera v Piešťanoch nechcela postup lekára na urgentnom príjme komentovať, pretože vyšetrovanie prípadu sa ešte neskončilo.„Vami uvedenej pacientke bola v našej nemocnici poskytnutá zdravotná starostlivosť. Vzhľadom na to, že uvedený prípad v súčasnosti preveruje ÚDZS v Trnave, je potrebné počkať na výsledky vykonávaného dohľadu,“ uviedla Mária Baďurová, asistentka riaditeľa Nemocnice A. Wintera v Piešťanoch. Riaditeľ Štefan Kóňa ani ministerstvo zdravotníctva ako väčšinový vlastník nemocnice sa nevyjadrili.Aktuality.sk kontaktovali aj lekára z urgentného príjmu. Plastický chirurg Manuchekhr Burkhanov prišiel na Slovensko z Tadžikistanu, aby pomáhal ľuďom pri kozmetických operáciách, predovšetkým po nehodách alebo po rakovine.Počas štvrťhodinového telefonického rozhovoru nám opísal priebeh udalostí podobne ako rodina Rehákovcov. Tvrdil, že s pacientkou boli problémy, lebo nespolupracovala. Zároveň priznal, že bol na zlý zdravotný stav ženy upozornený od rodiny. Uznal, že po príchode dcéry do ambulancie už s pacientkou neboli problémy.Do služby na pohotovosti meškal podľa svojich slov preto, že musel ukončiť operáciu. Manžel a dcéra pacientky nám ale hovorili, že personál v daný deň vysvetľoval meškanie lekára inak – mal byť na porade.Burkhanov tvrdí, že pre pacientku urobil všetko, čo mohol. Pripomenul, že ju objednal na vyšetrenia sonografiu, a poznamenal, že v nemocnici nemajú urológiu.Konkrétne otázky si potom vyžiadal emailom. Od štvrtka minulého týždňa na ne zatiaľ neodpovedal, nereagoval ani na SMS správu. Trápenie Rehákovcov sa opakovanou návštevou na urgentnom príjme neskončilo. Na druhý deň ráno prijali ženu v nemocnici opäť. Keď lekár z chirurgie videl výsledky jej vyšetrení z photovosti, zhrozil sa a ženu hneď hospitalizovali. „Lekár povedal, že manželka musí byť neodkladne hospitalizovaná. Prikázal, aby išla na CT vyšetrenie a ako alergičke, aby jej najskôr urobili testy na kontrastnú látku pred CT,“ pokračuje manžel Peter Rehák.Keďže v tom čase bol zaočkovaný iba prvou dávkou vakcíny proti ochoreniu covid-19, navštíviť svoju ženu v nemocnici už nemohol. Svoju ženu teda videl naposledy v stredu 18. augusta.K matke potom mohla chodiť iba dcéra Miroslava. Druhá dcéra Dáša zas zo zahraničia obvolávala lekárov nemocnice, aby zistila, čo s ich mamou lekári robia.„Primár mi povedal, že to nevedia isto, či má iba silný zápal močového mechúra alebo je tam kameň. Ak by príčinou bolesti bol močový kameň, previezli by ju na urológiu do inej nemocnice. Ak by išlo o zápal, liečili by to antibiotikami. Preto začnú od večera s liečbou antibiotikami,“ opisuje Miroslava Reháková druhý deň boja o život svojej mamy v piešťanskej nemocnici.Dcéra Miroslava upozornila primára, že mama je alergická na niektoré lieky. Neskôr tak urobila aj druhá dcéra Dáša telefonicky. Informovali ho, že Amoksiklav a Augmentin mama znáša dobre. Primár nariadil skúsiť liek Ciphin, ktorý je určený na močové cesty. Rodina sa na lekárov spoľahla.„Mysleli sme si, že pri teste na kontrastnú látku pred CT jej urobia aj testy alergickej reakcie na podané lieky,“ dodáva manžel Peter Rehák. Či sa tak stalo, rodina nevie. Tretí deň v piešťanskej nemocnici bol pre Evu Rehákovú kritický.Mama najskôr ráno volala dcére Miroslave, že ju v najbližšie dni prevezú do Trnavy na rozbitie močových kameňov. O pol hodinu neskôr volala Eva Rehákova domov znovu. Oznámili jej, že ju do Trnavy prevezú ešte v ten deň poobede. Dcéra Miroslava rýchlo zbalila mame nové veci, naštartovali auto a s otcom znovu išli do nemocnice. Keď mamu na lôžku videla, dostala strach.„Mala opuchnutú červenú tvár, povedala, že v noci mala alergickú reakciu na antibiotikum, veľmi ťažko sa jej dýchalo,” spomína si Miroslava. Jej slová potvrdzuje aj štvrtková správa z lekárskeho konzília piešťanskej nemocnice , ktorú má rodina aj redakcia k dispozícii.„Bolesti na hrudníku nemá, dušná nie je, nohy neopúchajú. Dnes ale skoro skolabovala, keď dostala Ciphin -pp. alergická reakcia,” píše sa v lekárskej správe z vyšetrenia 19. augusta o 11:25. Aj pacientka, ktorá ležala v piešťanskej nemocnici na rovnakej izbe, potvrdila dcére pani Rehákovej, že mama prežila prvú noc po hospitalizácii v piešťanskej nemocnici v ťažkých komplikáciach.Zatiaľ, čo bola dcéra s mamou na izbe v piešťanskej nemocnici, prišli tam aj zdravotníci, aby ju odviezli do Trnavy na rozbitie močových kameňov. Dcére zdravotníci povedali, že veci si mama brať nemusí, lebo nevedia, či ju v ten deň neprivezú aj naspäť.V lekárskej správe sa píše, že stav pacientky bol pri prevoze stabilizovaný. Iný názor mala ale lekárka z Fakultnej nemocnice v Trnave. Keď videli, ženu prvý raz, hneď ju previezli na Jednotku intenzívnej starostlivosti (JIS). Stav ženy bol po kritický, močové kamene už neboli prioritou. Žena podľa lekárskej správy z Trnavskej nemocnice prekonala po podaní antibiotík anafylaktický šok. Ide o prudkú alergickú reakciu tela, ktoré tak bojuje s alergénom a zasiahne rôzne časti organizmu. V Trnave zároveň žene diagnostikovali sepsu - otravu krvi. Rodina pani Rehákovej sa vystrašila po nových informáciách z trnavskej nemocnice, že s mamou to nevyzerá dobre. Preto vo štvrtok poprosili, či by k nej mohli pustiť kňaza.Trnavská nemocnica to povolila. Eva Reháková následne dostala prvú zástavu srdca, po ktorej ju lekári ešte úspešne resuscitovali a potom previezli na oddelenie ARO. Noc však bola kritická. Eva Reháková mala nad ránom ďalšiu zástavu srdca, po ktorej sa už lekárom pacientku oživiť nepodarilo.Z piešťanskej nemocnice sa nedozvedeli, prečo sa mame za dva dni tak veľmi zhoršil zdravotný stav a či pred použitím antibiotík robili aj testy na alergické reakcie.Odpoveď na túto otázku sme nedostali od nemocnice ani my. Nemocnica Alexandra Wintera v Piešťanoch sa odmietla vyjadriť aj k otázkam okolo hospitalizácii pani Rehákovej. Argumentuje rovnako, ako pri odmietnutí reakcie na kritiku vyšetrenia na urgentnom príjme - odvoláva sa na prebiehajúce vyšetrovanie Úradu pre dohľad nad zdravotnou starostlivosťou.Lekárka trnavskej nemocnice v Správe o úmrtí pacientky zdôraznila, že po prevoze Evy Rehákovej nemala všetky informácie z piešťanskej nemocnice. ,,Pacientka bola údajne hospitalizovaná 18. agusta v NAW Piešťany (prekladaciu správu nemám k dispozícií),” píše sa v Správe o úmrtí Evy Rehákovej. Trnavská nemocnica nám potvrdila, že takýto postup nie je bežný.„Pri preklade každý pacient, ktorý je prevezený z iného zariadenia musí mať prekladaciu správu,” potvrdil hovorca Fakultnej nemocnice v Trnave Matej Martovič. Keďže išlo o zdravotné informácie, viac prípad komentovať nechcel.Peter Rehák hovorí, že piešťanska nemocnica je mu zrejme osudná. Zasahoval tam ešte ako policajt v júli 1990. Vtedy do zdravotníckeho zariadenia prišiel muž s granátmi a pištoľou, ktorého roladil rozvod s jeho manželkou. V nemocnici zadržal 28 ľudí ako rukojemníkov. Požadoval nový súdny proces, pretože odmietol uznanie rozvodu so ženou.Peter Rehák sa dobrovoľne vymenil za rukojemníkov a po osemhodinovom vyjednávaní drámu ukončila zásahová jednotka z Prahy. Vtedy mu gratulovali listami primátor aj vtedajší podpredseda vlády Jozef Mikloško. Teraz vedie svoj najdôležitejší boj, za spravodlivosť pre svoju ženu.", "datetime": ""}
{"url": "https://www.aktuality.sk/clanok/vkpddhs/na-sud-predviedli-zuzanu-plackovu-a-dalsich-obvinenych/", "title": "Na súd predviedli Zuzanu Plačkovú a ďalších obvinených", "body": "Na Špecializovanom trestnom súde v Pezinku sa rozhoduje o tom, či zoberú do väzby skupinu ľudí okolo trestne stíhanej Zuzany Plačkovej. Ako prvého priviedli Tibora Gubáňa, ktorý mal byť podľa medializovaných informácií hlavou celej skupiny. Neskôr predviedli aj Zuzanu Plačkovú. Ďalší podozriví sú na fotografiách na konci článku.Príslušníci Národnej kriminálnej agentúry (NAKA) zadržali Zuzanu Plačkovú, jej manžela Reného Strausza spolu s Tiborom Gubáňom či hlohoveckým podnikateľom Miroslavom Farkašom a ďalšimi v pondelok počas rozsiahlej protidrogovej akcie na západe Slovenska.Väzbu navrhujú pre 10 z 15 zadržaných. Výsluchy sa v stredu večer skončili Sudca si necháva na rozhodovanie noc a jeho rozhodnutie sa očakáva zajtra o 15:00.Denník  dnes s odvolaním sa na informácie z uznesenia o začatí trestného konania informoval, že polícia skupinu podozrieva z toho, že varila pervitín, dovážala kokaín a distribuovala ich medzi užívateľov drog.„Klienti popierajú spáchanie skutku a považujú to za omyl,“ tvrdí obhajca Plačkovej a Strausza Martin Pohovej. Podľa advokáta jedného z ďalších obvinených, jeho klientovi policajti zadržali krokodíla, ktorého doma choval.Počas domových prehliadok policajti zaistili viac ako deväť kilogramov metamfetamínu, ale aj zbrane, strelivo, cigarety či vyše 70 000 eur v hotovosti.", "datetime": ""}
{"url": "https://www.aktuality.sk/clanok/9pff38r/na-rovinu-s-jaroslavom-spisiakom-za-kalinaka-nekonala-inspekcia-tak-tvrdo-ako-teraz/", "title": "NA ROVINU s Jaroslavom Spišiakom: Za Kaliňáka nekonala inšpekcia tak tvrdo ako teraz", "body": "Čo sa okrem iného dozviete v rozhovore s Jaroslavom Spišiakom:– čo sa deje v polícii a ako to ovplyvní vyšetrovanie veľkých káuz– prečo nechcela ísť šéfka antitímu na inšpekcii na detektor lži– ako vníma obvinenie bývalého šéfa polície Petra Kovaříka– prečo ho desí, že súd poslal do väzby vyšetrovateľov NAKA– či urobil minister Mikulec dosť, aby zabránil vojne policajtov– či dokáže upokojiť situáciu dočasný šéf polície Štefan Hamran– akú úlohu zohráva v sledovaných kauzách naša tajná služba– ako vníma rozhodnutia generálneho prokurátora Maroša Žilinku", "datetime": ""}
{"url": "https://www.aktuality.sk/clanok/p428nee/zuzanu-plackovu-s-manzelom-sudca-nevzal-do-vazby/", "title": "Zuzanu Plačkovú s manželom sudca nevzal do väzby", "body": "()Sudca Špecializovaného trestného súdu v Pezinku dnes nevzal do väzby Zuzanu Plačkovú aj jej manžela Reného Strausza. Obvinení budú podľa informácií  trestne stíhaní na slobode.Národná kriminálna jednotka (NAKA) zadržala dvojicu v pondelok. Včera absolvovali výsluch na súde. Obaja sú obvinení z drogovej trestnej činnosti.Podľa medializovaných informácií vyšetrovateľ dvojicu podozrieva, že kupovala kokaín a distribuovala ho do „vyššej spoločnosti“.Plačková po prepustení vyhlásila, že si neželá, aby novinári navštevovali jej rodinu. „Toto je moja záležitosť, toto sa vôbec netýka mojej rodiny,“ zdôraznila. „Cítime sa byť nevinní, je to jeden veľký omyl,“ povedala pred súdom. Advokát Plačkovej a Strausza Martin Pohovej tvrdí, že „neexistujú žiadne odposluchy“ jeho klientov.„Nie sme odkázaní na to, aby sme vykonávali nejakú takúto podobnú činnosť,“ doplnila Plačková s tým, že ďalej má zakázané rozprávať.„Sudca pre prípravné konanie Špecializovaného trestného súdu rozhodol o vzatí do väzby 6-tich osôb (T.G., P.Š, P.D., M.Š., D.L., I.P.), ktoré sú obvinené zo zločinu založenia, zosnovania a podporovania zločineckej skupiny ako aj z obzvlášť závažného zločinu nedovolenej výroby omamných a psychotropných látok. Dôvodom väzby u obvinených je obava z pokračovania v trestnej činnosti, teda preventívna väzba,“ informovala hovorkyňa súdu Katarína Kudjáková.Podľa informácií Aktuality.sk tak vo väzbe skončili Tibor Gubáň, Peter Šoka, Pavol Duchoň, Marian Šoka, Dávid Lukáč a Igor Pisarik.Kudjáková doplnila, že sudca pre prípravné konanie štyroch obvinených – L.M., M.C., R.S., Z.S.P. nevzal do väzby a prepustil ich zo zadržania na slobodu. „Dôvodom bolo konštatovanie sudcu pre prípravné konanie o neexistencii dôkazov, ktoré by preukazovali dôvodné podozrenie, že sa títo obvinení dopustili skutku, za ktorý im bolo vznesené obvinenie. Preto v ich prípade ďalej ani neskúmal naplnenie existencie dôvodov, či už útekovej, kolúznej, prípadne preventívnej väzby,“ uvádza hovorkyňa súdu.Okrem Plačkovej a Strausza tak vo väzbe neskončili ani Lukáš Masaryk či Marek Cibulka. „Súčasne nebolo vyhovené návrhu prokurátora na ustálenie existencie dôvodov kolúznej väzby v prípade 6 osôb. Tieto boli vzaté do preventívnej väzby najmä s prihliadnutím na podozrenie na dlhšiu dobu páchania trestnej činnosti z ich strany,“ dodáva Katarína Kudjáková.Rozhodnutie súdu je voči dvom osobám prepusteným zo zadržania právoplatné, prokurátor podal sťažnosť voči nevzatiu do väzby dvoch osôb, zvyšných 6 obvinených podalo sťažnosť proti vzatiu do väzby. „O sťažnostiach bude rozhodovať Najvyšší súd SR 7. októbra 2021,“ uzatvára hovorkyňa súdu.", "datetime": ""}
{"url": "https://www.aktuality.sk/clanok/4njeszn/v-sude-s-kyselinou-nasli-pozostatky-andrey-vlcekovej-prokurator-lipsic-znovu-otvara-pripad/", "title": "V sude s kyselinou našli pozostatky Andrey Vlčekovej. Prokurátor Lipšic znovu otvára prípad", "body": "Keď polícia prehľadávala priestory vo Veľkých Ripňanoch, kde pátrala po predmetoch z krádeží kamiónových súprav, našla aj 120-litrový plastový sud s kyselinou. V sude bolo s najväčšou pravdepodobnosťou rozpustené telo Andrey Vlčekovej. Dnes o tom informoval špeciálny prokurátor Daniel Lipšic.„Podarilo sa zaistiť fotokompozity, ktoré sú využívané ako zubné plomby,“ uviedol Lipšic s tým, že tieto fotokompozity porovnali so zdravotným záznamom Andrey Vlčekovej. Zistili zhodu.Znalecký ústav považuje za najpravdepodobnejší mechanizmus uvoľnenia fotokompozitov zo zubov chemickú deštrukciu. Pri mechanickom uvoľnení by totiž došlo k ich poškodeniu.Podozrivého Miroslava Vlčeka tak budú stíhať za obzvlášť závažný zločin úkladnej vraždy. Dosiaľ ho v tejto trestnej veci odsúdili len za obmedzenie osobnej slobody.Matku dvoch detí uniesla spred materskej školy v Hlohovci  ešte v roku 2016. Vlček sa mal exmanželke pred únosom vyhrážať pomstou za to, ako naložila s ich majetkom.Už v roku 2016 policajti urobili raziu na viacerých adresách v Hlohovci aj vo Veľkých Ripňanoch. Je otázne, prečo počas vtedajšej prehliadky pozostatky ženy nenašli. Prokurátor Lipšic sa dnes nechcel vyjadrovať k tomu, či boli prehliadky vykonané dôsledne.„Ten sud nájdený nebol aj preto, že sa nachádzal v miestnosti, ktorá bola v princípe celá zaprataná kradnutým tovarom,“ uviedol Lipšic. Nevylučuje, že do budúcnosti by mohli byť zriadené špecializované policajné tímy, ktoré by mali na starosti obhliadky a prehliadky v prípade najzávažnejších zločinov.", "datetime": ""}
{"url": "https://www.aktuality.sk/clanok/1fmrdrq/chodte-rychlo-prec-lebo-to-co-este-vyjde-je-devastujuce-povedal-fico-mikulcovi-odvolavanie-bude-pokracovat-v-piatok/", "title": "Choďte rýchlo preč, lebo to, čo ešte vyjde, je devastujúce, povedal Fico Mikulcovi. Odvolávanie bude pokračovať v piatok", "body": " Poslanecké grémium sa skončilo. Hlasovanie o odvolaní ministra vnútra Romana Mikulca sa bude konať v piatok o 11:00 hod.Rokovanie Národnej rady SR sme dnes sledovali online. Ďakujeme za pozornosť. Poslanci Smeru po odchode z rokovacej sály „V tomto okamihu vidíme, že vládna koalícia sa pokúšala znásilniť dnešné rokovanie. Napriek tomu, že išlo o riadny bod riadnej schôdze, chce z nepochopiteľných dôvodov rokovať aj v noci,\" povedal na brífingu s novinármi Robert Fico. Ministra vnútra Mikulca označil líder Smeru označil za skorumpovaného človeka, ktorý „ hrubo zneužíva právomoci verejného činiteľa, je presne informovaný a dáva pokyny skupine vyšetrovateľov NAKA, ako manipulovať trestné konania\". Líder Smeru Fico hovorí, že Smer je ochotný pokračovať v rozprave v piatok ráno. Borisa Kollára obvinil, že nezvláda vedenie Národnej rady SR.Rozprava sa skončila. Predseda NR SR Boris Kollár zo Sme rodina zvolal v mene troch poslaneckých klubov poslanecké grémium, rokovanie je prerušené. Niektorí poslanci Smeru a Hlasu opustili rokovanie. Poslanci Smeru vopred oznámili, že po 19-tej hodine odídu z rokovacej sály. Poslanec Jarjabek (Smer) sa dostal do konfliktu s predsedom parlamentu Borisom Kollárom, či poslanec Smeru Ľuboš Blaha skončil alebo neskončil svoje vystúpenie v NR SR. Ľuboš Blaha vo svojom vystúpení obviňoval prezidentku a vládnu koalíciu zo sprisahania a ohýbania spravodlivosti. - Schôdza by mala o chvíľu pokračovať, a to vystúpením Ľuboša Blahu. Mimoriadna schôdza, ktorá sa mala začať práve teraz, nakoniec nebude. Robert Fico oznámil, že Smer stiahol svoj návrh ako aj ďalšie dva návrhy na Mikulcovo odvolanie. Rokovať sa teda bude o len návrhu, ktorý bol zaradený do programu riadnej schôdze a rozprava o ňom sa už začala. - Koaliční poslanci schválili, že rokovať o odvolaní Mikulca sa bude až do úplného prerokovania, teda aj po 19:00. Poslanci Smeru sú nespokojní. Koalíciu kritizujú, že dnes naschvál nechala prepadnúť viacero vlastných návrhov v parlamente, aby sa posunulo poradie a o Mikulcovi sa začalo rokovať skôr.Boris Susko zo Smeru hovorí, že ich chcela koalícia nachytať nepripravených, čo sa jej podľa jeho slov nepodarilo.„Chcem vám oznámiť, že v žiadnom prípade nemienime tolerovať tieto manipulácie so schôdzou parlamentu. Oznamujem vám, že môžete rokovať aj do rána, o 19:00 tu nebude ani jeden predkladateľ,“ vyhlásil Fico. „Viem, že to robíte len pre televízne kamery a pracovať sa vám nechce,“ reagoval na šéfa Smeru Boris Kollár. - Rokovanie je prerušené. Poslancov teraz čaká hlasovanie o jednotlivých bodoch programu. Po hlasovaní bude schôdza pokračovať prejavom Ľuboša Blahu. - V pléne teraz reční poslanec Smeru Ľuboš Blaha. Do rozpravy je okrem neho písomne prihlásených ďalších 8 poslancov - všetci sú z opozície. - Robert Fico sa vo faktickej poznámke ešte raz prihovoril Mikulcovi. Odkázal mu, aby sa vzdal funkcie ministra, kým je čas.„Berte to ako dobrú radu od skúseného politika, choďte rýchlo odtiaľ preč. Vy dobre viete a nie nadarmo to dnes hovoril Boris Kollár v kuloároch, že to, čo vyjde, je drastické, devastujúce a šokujúce. Budete vyzerať ako hňupi, zločinci a podvodníci,“ poznamenal predseda Smeru. „Očista spoločnosti nie je beh na krátku trať, bude to trvať dlho,“ reagoval vo faktickej poznámke poslanec matovičovcov Juraj Krúpa. „Vy ste si vybrali systém, ktorý krivil spravodlivosť i systém polície. Všetko čo ešte rozložili, teraz zneužívate,“ povedal bývalej vládnej garnitúre.„Úprimne verím, že politika rozviazaných rúk dnes nemá iné mantinely, než tie zákonné,“ uzavrel svoj prejav minister vnútra. „Nad vyšetrovaniami vedie dozor pokurátor a nad dôkazmi vedie proces súd. Kde je tu obsiahnutá funkcia ministra vnútra?“ pýtal sa Fica minister. „Asi podľa seba, súdim teba, povedal mu,“ doplnil Mikulec.Musíme dokončiť to, čo sme sľúbili občanom a napraviť krivdy, povedal minister vnútra v prejave. Fica a Pellegrinihol obvinili zo zodpovednosti z korupčného systému a „mafiánskych praktík“. „Za 12 rokov vo vláde ste si vybudovali slušné štruktúry,“ odkázal im. - Rokovanie o odvolávaní ministra Mikulca by malo podľa Kollára pokračovať po hlasovaní o 17:00. Koalícia je podľa neho pripravená rokovať až do úplného prerokovania. V praxi to znamená, že parlament bude pravdepodobne zasadať aj v noci.Hlasovať by sa podľa šéfa Sme rodiny malo zajtra. Kollár verí, že Smer svoj návrh na mimoriadnu schôdzu stiahne, v opačnom prípade by poslanci museli o tom istom rokovať niekoľkokrát. - Boris Kollár vyzval svojich koaličných partnerov, aby vytvorili pracovnú skupinu, ktorej úlohou by bolo chrániť ľudí v núdzi a tých, ktorí sú ohrození napríklad vyššími cenami energií.„Nemôžeme teraz tvrdiť, že len očista spoločnosti je priorita a ľudia nech si zakúria ohníkom pod mostom,“ vyhlásil Kollár. Šéf Sme rodiny verí, že keď do 24 hodín vedeli zriadiť komisiu na obnovu dôvery v právny štát, dokážu založiť aj takúto pracovnú skupinu. - O 15:00 by mal mať vyhlásenie predseda parlamentu Boris Kollár. Avizuje „výzvu koaličným partnerom.“ - Po 17:00 by sa mala začať mimoriadna schôdza o odvolávaní Romana Mikulca. Nie je však isté, či sa uskutoční. V parlamente je okolo toho mierny chaos. Smer totiž navrhoval zvolať takúto mimoriadnu schôdzu trikrát, no v lete sa ani raz neuskutočnila a všetky tri návrhy sa presunuli do programu riadnej septembrovej schôdze.Minulý týždeň Fio vyhlásil, že všetky tri návrhy stiahne a podá ďalší návrh, aby sa schôdza konala skôr. Svoje pôvodné tri návrhy však nestiahol, a tak sa teraz o prvom z nich začalo rokovať a ešte je aj naplánovaná mimoriadna schôdza po 17:00.Fico dnes oznámil, že dva návrhy stiahnu. V hre by tak mal ostať len návrh, o ktorom sa už začalo rokovať dopoludnia. Ako poistku si však chce Smer ponechať aj návrh na mimoriadnu schôdzu, ktorá má byť podvečer.Čo spraví koalícia, nie je jasné. Šéf poslaneckého klubu OĽaNO Michal Šipoš: „Strategické rozhodnutie si nechávame na koniec. Fico sa to dozvie až o 17., aby sa ukázalo, či je pripravený na to, ako sa zachováme.“ - Slovnú prestrelku s Borisom Kollárom na tlačovke Smeru komentoval aj Robert Fico. Šéf Smeru vysvetľoval, prečo povedal, že je „lepšie byť mafiánom ako plagiátorom“.„Tiež mi je zvláštne, že na vás reční Boris Kollár, ktorý ukradol titul. On bude mne hovoriť, že mafián? Človek, ktorý bol štartérom pre mafiánov. Človek, ktorý vozil na Slovensko drogy, ktorého každý vnímal ako podržtašku… Môžu si ma nazývať akokoľvek, ale som na seba hrdý, že mi nikto nemôže povedať, že som ukradol titul na vysokej škole,“ hovoril rozhorčený Fico.Kollárovi okrem toho, že „robil štartéra mafiánom“ vytkol aj to, že má rád „cigánske pinďúre“. Fico zrejme narážal na medializovanú komunikáciu Kollára s transrodovou modelkou Paris Nemc.„Prepáčte, vyprosujem si, aby takíto ľudia po nás pokrikovali. Sú to nevzdelaní ľudia, ktorí ukradli vzdelanie,“ dodal. - Krátko pred 14:00 si tlačové besedy zvolala strana Smer aj hnutie OĽaNO. Obyčajných ľudí na tlačovke sprevádzali aj minister vnútra Mikulec, premiér Eduard Heger a šéf rezortu financií Matovič. „Neexistuje lepší dôkaz toho, že si robí dobre sovju prácu, ako to, že sa tu zavzdušňuje skorumpovaný mafián, robí si tlaovky a ukazuje prstom na odvážnych vyšetrovateľov,“ povedal Matovič. Fico aj Peter Pellegrini podľa neho vedia, že ich čas na slobode sa kráti, a preto robia to, čo robia.Matovič sa vrátil aj k incidentu z rokovania, keď v parlamente držal v rukch plagát s nápisom adresovaným Ficovi. „Dnes sa udiala historická udalosť v pléne. Možno som tomu dopomohol tým, že som napísal pravdu. Prestal sa kontrolovať a priznal sa, ako sa cíti,“ povedal Matovič na margo Ficových slov, že je „lepšie byť mafián ako plagiátor“.- Fico ukončil svoj prejav. Poslancov teraz čaká obedová prestávka. O 14:00 je na programe tradičná Hodina otázok, potom sú naplánované ďalšie body programu. Mimoriadna schôdza o Mikulcovom odvolávaní by sa mala začať o 17:00. - Robert Fico väčšinu času hovoril o manipulovaní trestných konaní, poukazoval pritom najmä na prípad štyroch vyšetrovateľov NAKA, ktorých zadržala inšpekcia ministerstva vnútra. Na Mikulca sa niekoľkokrát obrátil, aby z viacerých dôvodov zvážil svoj odchod z funkcie.Jeho prejav však vzápätí  a tento transparent potom držal v rukách za Ficom.Viacerí poslanci reagovali pokrikom, keďže používanie takýchto pomôcok je podľa rokovacieho poriadku v Národnej rade zakázané. Predseda parlamentu Boris Kollár musel poslancov upokojovať.„Keď budete vyrušovať, preruším schôdzu. V rokovacom poriadku je napísané, že nesmiene vnášať… Pán minister nič nevniesol, on to vyrobil tu a tým pádom neporušil rokovací poriadok,“ bránil Matoviča šéf Sme rodiny.„Nechajte ich tak, nech si píšu, čo chcú… Prosím vás, čo čakáte od plagiátorov. Nemajú vzdelanie ani nič,“ reagoval na nich Fico. odpovedal mu pohotovo Kollár. nedal sa expremiér Fico, na čo mu šéf parlamentu zagratuloval. Fico mu ešte odkázal, že je trápne, ako si vykladá rokovací poriadok. - Špeciálny prokurátor Daniel Lipšic je podľa Fica gaunerom, ktorý je v podmienka za zabitie človeka a jeho jedinou prácou je bojovať proti opozícii. Niekoľko zákonodarcov odmenilo lídra Smeru za tieto slová potleskom. - Fico sa vracia k stretnutiu najvyšších predstaviteľov štátu na pôde SIS v máji tohto roka. Tvrdí, že správa, s ktorou sa vtedy oboznámli, obsahovala mimoriadne závažné skutočnosti o manipulovaní s trestnými konaniami.Predseda Smeru koalícii vyčíta, že neurobili nič preto, aby sa spustilo vyšetrovanie tohto „megaškandálu“. Naopak, NAKA podľa neho ďalej vykopávala dvere bývalým vysokým funkcionárom.„Dali ste zatvoriť Dušana Kováčika,“ pokračuje expremiér a opäť hovorí o súde s bývalým špeciálnym prokurátorom, ktorý dostal 14 rokov (neprávoplatne), ako o monsterprocse. Koalícii vyčíta aj to, že vo väzbe skončili dvaja policajní exprezidenti.Jeden z nich – Milan Lučanský – podľa Fica navyše za záhadných okolností zomrel. „A môžete si rozprávať o samovražde, koľko chcete,“ dodal. - V parlamente je prítomný aj samotný Mikulec. Predkladateľ návrhu Robert Fico počkal, kým sa minister usadil, a začal hovoriť o dôvodoch svojej snahy odvolať ho.„Pán minister vnútra, niekoľko mesiacov sa v súvislosti s vašiím menom objavujú informácie, ktoré vás diskreditujú v takom rozmere, že by ste nemali vykonávať túto funkciu,“ vyhlásil šéf Smeru. Mikulcovi odkázal, že mentálne nezvládate, že je súčasťou politické súboja. - Hoci sa mimoriadna schôdza o odvolávaní ministra vnútra Romana Mikulca (OĽaNO), ktorú inicioval opozičný Smer, má začať až o 17:00, poslanci začali o odvolaní Mikulca rokovať už teraz.Do programu riadnej schôdze sú totiž zaradené aj tri opozičné návrhy na Mikulcovo odvolanie, ktoré sa na schôdzu presunuli ešte z leta. Rokovať sa o nich malo až neskôr, no dopoludnia bolo v pléne len minimum poslancov, parlament sa nemal čím zaoberať, a tak sa dostali na rad už teraz.Smer chce Mikulca odvolávať, pretože si myslí, že nezvláda svoj rezort, opozícia mu vyčíta zodpovednosť za vojnu v polícia a podozrieva ho z prijímania úplatkov.„Predovšetkým ministrovi vnútra vyčítame, že riadi a vie o zločinoch, ktoré páchajú vyšetrovatelia NAKA len preto, aby likvidovali opozíciu a predovšetkým predstaviteľov stany Smer-SD,“ vyhlásil Robert Fico.", "datetime": ""}
{"url": "https://www.aktuality.sk/clanok/pe200rk/zomrel-otec-prezidentky-zuzany-caputovej/", "title": "Zomrel otec prezidentky Zuzany Čaputovej", "body": "„Po dlhej a ťažkej chorobe zomrel dnes, doma a v pokoji, vo veku 79 rokov otec prezidentky SR Zuzany Čaputovej p. Štefan Strapák,“ informovala v stredu popoludní prezidentská kancelária.Prezidentka z tohto dôvodu upravila svoj pracovný program na najbližšie dni. „V tejto súvislosti prosíme médiá a verejnosť, aby v tejto ťažkej chvíli rešpektovali súkromie prezidentky, jej najbližšej rodiny a ostatných pozostalých,\" informoval prezidentkin hovorca Martin Strižinec.Štefan Strapák dlhé roky pôsobil v poisťovníctve. V minulosti pôsobil aj ako regionálny riaditeľ jednej z poisťovní. Prezidentka mala s otcom blízky vzťah. „Tvoja rola, oci, bola v mojom živote nenahraditeľná,“ vyjadrila sa o ňom vlani pri príležitosti Dňa otcov na sociálnej sieti.", "datetime": ""}
{"url": "https://www.aktuality.sk/clanok/gyzg4jy/pellegrini-kyvol-ficovi-na-podmienku-o-schodzi-je-to-trapne-a-jesitne-odkazal-mu/", "title": "Pellegrini kývol Ficovi na podmienku o schôdzi. Je to trápne a ješitné, odkázal mu", "body": "Iniciatívu Hlasu-SD o odvolávaní vlády v Národnej rade prenechá Pellegrini svojej bývalej strane. Za to zo Smeru-SD dostane 26 podpisov na zvolanie takejto schôdze.Vláde SR musíme vystaviť účet a to formou jej odvolania, argumentoval. Vzápätí si však neodpustil kritiku na bývalých kolegov.„Hlas-SD už vyše týždňa má k dispozícii 20 poslancov na zvolanie mimoriadnej schôdze na odvolanie vlády. Z opozičného Smeru-SD sme dostali odkaz, že sú pripravení poskytnúť 26 svojich podpisov. Ale len za podmienky, že tento návrh na odvolanie už nebude v réžii Hlasu-SD, hoci sme jeho autormi. Ale že jeho navrhovateľom musí byť Ľuboš Blaha,“ vysvetľoval Pellegrini.Šéf Hlasu-SD potvrdil, že túto výzvu prijíma.„My sa nikdy nebudeme správať ješitne a riešiť samých seba,“ povedal s tým, že pokiaľ Hlasu-SD ide o tom, aby táto schôdza bola zvolaná, tak sa nebudú „hádzať o zem“.„Nebudeme mu odmietať takéto, síce trápne a dosť neférové ponuky – a z tohto miesta oznamujem: nech sa páči. Nech nám Smer-SD na náš návrh dá 26 podpisov a kľudne nech si to v pléne prednáša aj Ľuboš Blaha. Ak je toto jediná ješitná a trápna podmienka strany Smer-SD.Pellegrini sa plánuje stretnúť s lídrami Smeru-SD a koordinovať ďalší postup pri podaní o zvolanie mimoriadnej schôdze.", "datetime": ""}
{"url": "https://www.aktuality.sk/clanok/sdshe6n/do-konca-tyzdna-by-podla-stavebnika-mohli-otvorit-dalsie-useky-d4r7/", "title": "Do konca týždňa by podľa stavebníka mohli otvoriť ďalšie úseky D4/R7", "body": "Cez víkend by sa mohli otvoriť ďalšie úseky bratislavského nultého obchvatu (diaľnice D4 a rýchlostnej cesty R7). Avizuje to hlavný zhotoviteľ stavby D4R7 Construction s tým, že zúčastnené strany spoločne tvrdo pracujú na dosiahnutí tohto cieľa.Stavebník tvrdí, že v spolupráci s príslušnými úradmi a políciou pokračuje s postupným otváraním zostávajúcich úsekov bratislavského nultého obchvatu. Do konca tohto týždňa sa budú snažiť otvoriť zostávajúcu časť rýchlostnej cesty R7 medzi križovatkami Bratislava, Nivy (Prievoz) - Bratislava, Juh a úsekom D4 Bratislava, Jarovce - Bratislava, Petržalka (Rusovce).Posledné úseky projektu D4/R7 sa budú otvárať postupne. Minulú nedeľu (26. 9.) sa otvoril 4,3 kilometra dlhý úsek diaľnice D4 vrátane Lužného mosta. Nasledovať by malo otvorenie zvyšku rýchlostnej cesty R7 a ďalšieho úseku D4.", "datetime": ""}
{"url": "https://www.aktuality.sk/clanok/6e0njt5/koronavirus-stovky-slovakov-pochybilo-pri-registracii-v-ockovacej-loterii/", "title": "Koronavírus: Stovky Slovákov pochybilo pri registrácii v očkovacej lotérii", "body": "Rezort bude týchto ľudí dodatočne kontaktovať pre opravu údajov, aby mohli byť výhry čo najskôr vyplatené, uviedlo v stredu MF a zároveň upozornilo všetkých, ktorí sa plánujú registrovať do očkovacej prémie, aby si dôkladne kontrolovali zadávanie potrebných údajov.„Vzhľadom na vysoký počet prípadov so zadaním nesprávneho IBAN-u pri malých výhrach sa ministerstvo financií rozhodlo verifikovať čísla účtov všetkých výhercov 10.000-eurových a 100 000-eurových výhier. Tieto výhry budú vyplatené v najbližších dňoch spolu s 1000-eurovými výhrami,“ spresnilo MF. K strede boli vyplatené všetky stoeurové výhry, ktoré boli vyžrebované do minulého týždňa a zároveň boli pri registrácii uvedené všetky údaje správne.MF upozornilo, že výhra je súťažiacemu podľa štatútu súťaže vyplatená v lehote 60 dní od vyhodnotenia podmienok vzniku nároku na výhru, ak ide o prémiovú výhru, a v lehote 30 dní od vyhodnotenia podmienok vzniku nároku na výhru, ak ide o iné výhry ako prémiovú výhru. Lehota na vyplatenie tak nezačína plynúť zverejnením mien výhercov, ale až od definitívneho overenia vyžrebovanej osoby zo strany ministerstva financií. „Toto potvrdenie dostane výherca formou SMS a v podobe e-mailu, kde mu ministerstvo financií oznámi, že osoba bola vyžrebovaná a získava výhru,“ dodal rezort.", "datetime": ""}
{"url": "https://www.aktuality.sk/clanok/5fvbmcs/najvyssi-sud-sa-bude-zaoberat-odvolanim-v-pripade-sefredaktora-zem-a-vek/", "title": "Najvyšší súd sa bude zaoberať odvolaním v prípade šéfredaktora Zem a Vek", "body": "Najvyšší súd určil termín verejného zasadnutia, na ktorom prerokuje odvolania obžalovaného a prokurátora Úradu špeciálnej prokuratúry (ÚŠP), na 26. októbra. Vyplýva to z aktuálneho rozpisu činnosti NS SR.Samosudca Špecializovaného trestného súdu v Pezinku odsúdil Tibora Eliota Rostasa 16. decembra 2019. Dostal peňažný trest vo výške 4 000 eur, prípadne náhradný trest odňatia slobody vo výmere troch mesiacov, keby nebol schopný zaplatiť. Prokurátor Úradu špeciálnej prokuratúry Tomáš Honz navrhol obžalovanému predtým podmienku s tým, že nežiadal finančnú pokutu. Pri trestnom čine rozširovania extrémistických materiálov vidí najväčšie nebezpečenstvo v porušovaní verejného poriadku a rozoštvávania národa, respektíve menšín a iných komunít na Slovensku.Podľa obžaloby v máji 2017 zverejnil Tibor Eliot Rostas v časopise článok s názvom Klin Židov medzi Slovanmi, v ktorom uviedol citácie údajných myšlienok rôznych osobností slovenskej histórie, v ktorých vyjadrovali negatívne postoje k židovskej komunite.Podľa prokuratúry tým uvádzal do obehu a rozširoval extrémistické materiály a spáchal takýto čin verejne. Ďalej verejne hanobil skupinu osôb pre ich skutočnú alebo domnelú príslušnosť k niektorej rase, národu alebo pre ich náboženské vyznanie. Zároveň podľa prokuratúry verejne podnecoval k nenávisti voči skupine osôb pre ich skutočnú alebo domnelú príslušnosť k niektorej rase, národu a náboženské vyznanie.", "datetime": ""}
{"url": "https://www.aktuality.sk/clanok/bsv7mnn/rezort-obrany-oslovil-33-krajin-so-ziadostou-o-ponuky-na-bojove-obrnene-vozidla-8x8/", "title": "Rezort obrany oslovil 33 krajín so žiadosťou o ponuky na bojové obrnené vozidlá 8x8", "body": "Ponuky na 8x8 bude prijímať do konca roka, na pásovú techniku do konca januára. Predpokladaná cena 152 kusov pásovej techniky je 1,739 miliardy eur s DPH a za 76 kusov bojových obrnených vozidiel predstavuje 332 miliónov eur. Vo štvrtok o tom informoval štátny tajomník MO SR Marian Majer.„Proces je pomerne časovo ambiciózny. Dneškom sa začína proces konzultácií na základe požiadaviek, ktoré boli distribuované,“ priblížil Majer. Ponuky na 8x8 očakáva rezort do konca roka, na pásovú techniku do konca januára. Pri každom projekte následne vyberie tri najlepšie ponuky a vozidlá sa otestujú. Na vládu by mali byť projekty predložené do konca marca v prípade BOV a do konca júna pri pásovej technike.Technické špecifikácie majú pri hodnotení ponúk váhu 30 percent, cena 35 percent, logistická podpora desať percent a 25 percent zapojenie slovenského obranného priemyslu. „Zároveň vláda schválila, že zapojenie slovenského priemyslu z celkovej ceny akvizície by malo byť minimálne 40 percent,“ upozornil Majer. Snahou je vytvoriť dlhodobú pomoc slovenskému priemyslu. Do výberu budú preto zapojené aj ministerstvá hospodárstva a financií.Veliteľ Pozemných síl Ozbrojených síl SR Ivan Pach vysvetlil, že projekt by mal obmeniť všetku bojovú techniku, ktorú pozemné sily majú. Ide o zastarané bojové vozidlá pechoty. Pozemné sily navyše dostanú BOV 8x8. „Budeme mať päť práporov, ktoré budú mať modernú bojovú techniku. Zároveň získame flexibilitu, keďže budeme mať pásové aj kolesové vozidlá,\" skonštatoval s tým, že do budúcna bude treba riešiť aj tankovú techniku.Majer zdôraznil, že takéto vozidlá sú základom akejkoľvek armády. „My tých vozidiel potrebujeme oveľa viac. Ideme takým spôsobom, aby sme si boli istí, že je to financovateľné,\" vysvetlil. Zabezpečenie výzbroje pre ťažkú mechanizovanú brigádu je aj súčasťou cieľov spôsobilosti NATO.", "datetime": ""}
{"url": "https://www.aktuality.sk/clanok/py0dsw7/koronavirus-pri-hraniciach-zadrzali-dvoch-nelegalnych-migrantov-jeden-mal-covid-19/", "title": "Koronavírus: Pri hraniciach zadržali dvoch nelegálnych migrantov, jeden mal COVID-19", "body": "Výsledky RT PCR testu na COVID-19, ktorému sa podrobili, preukázali jednému z nich pozitívny výsledok. Oboch nelegálnych migrantov už polícia odovzdala ukrajinským kolegom. Informovala o tom hovorkyňa Riaditeľstva hraničnej a cudzineckej polície Sobrance Agnesa Kopernická.„Vykonaným šetrením bolo zistené, že cudzinci prekročili hranicu z Ukrajiny do SR neoprávnene mimo hraničný priechod a zdržiavali sa na našom území neoprávnene bez povolenia príslušných orgánov,\" uviedla s tým, že policajti preto obom cudzincom vydali rozhodnutie o administratívnom vyhostení s uložením zákazu vstupu na územie Slovenska a ostatných členských štátov EÚ na dobu jedného roka. Pozitívne testovaného Ukrajinca hraničiari eskortovali do Útvaru policajného zaistenia pre cudzincov Sečovce, kde ho umiestnili v miestnosti vyhradenej na karanténu. Negatívne testovaného migranta odovzdali policajti svojim ukrajinským kolegom v utorok (28. 9.), readmisia pozitívneho Ukrajinca sa uskutočnila vo štvrtok (29. 9.).", "datetime": ""}
{"url": "https://www.aktuality.sk/clanok/eg950pg/poslanec-sas-rezort-financii-nemoze-ocakavat-ze-budeme-automaticky-suhlasit-so-vsetkym/", "title": "Poslanec SaS: Rezort financií nemôže očakávať, že budeme automaticky súhlasiť so všetkým", "body": "Vyjadril sa tak k vládnemu návrhu o náhradnej očkovacej prémii, ktorý plénum v stredu (29. 9.) nezaradilo do programu.„Tento zákon je účelový a ak by sme boli v opozícii, tak by sme rovnaký postup Smeru kritizovali. Prečo máme súhlasiť so zákonom, ktorý reaguje na zlyhanie pravidiel v očkovacej lotérii? Táto súťaž už dávno stratila svoj zmysel, ak ten zmysel vôbec niekedy naplnila. Pani Zuzana si výhru zaslúži, ale nie takouto formou. Ak nás chcú v koalícii kritizovať za náš postup, považujem to za farizejstvo,\" napísal Foltin.Šéf parlamentného finančného výboru Marián Viskupič (SaS) sa vyjadril na sociálnej sieti, že návrh nie je dobrý z viacerých dôvodov, medzi ktoré patria účelovosť, retroaktivita či vytvorenie právnej neistoty. „Po tom, čo návrh skráteného legislatívneho konania \"Lex Zuzana zo Solivaru\" neprešiel na Výbore pre financie a rozpočet, práve ani plénum NR SR nezaradilo tento bod do programu aktuálnej schôdze,\" konštatoval.Návrh zákona mal za cieľ predĺžiť termín na získanie sprostredkovateľského bonusu o dva mesiace. Vláda navrhla aj možnosť vyplatenia náhradnej očkovacej prémie z dôvodov „hodných osobitého zreteľa\". Vyhlasovateľ očkovacej lotérie podľa návrhu môže počas trvania súťaže priznať výhru osobe, ktorá bola vyžrebovaná, ale výhru nezískala napríklad pre objektívne technické okolnosti súvisiace so zabezpečením a priebehom súťaže na strane vysielateľa zriadeného zákonom, prevádzkovateľa retransmisie alebo podniku poskytujúceho elektronické komunikačné služby.", "datetime": ""}
{"url": "https://www.aktuality.sk/clanok/8vvzb5p/koronavirus-vo-vsetkych-vzorkach-odpadovych-vod-bol-pritomny-covid-19/", "title": "Koronavírus: Vo všetkých vzorkách odpadových vôd bol prítomný COVID-19", "body": "Sledovanie vírusovej nálože v odpadových vodách poukazuje na vysoký nárast vo viacerých krajoch. Informoval o tom Marek Eliáš z odboru komunikácie Úradu verejného zdravotníctva (ÚVZ) SR.Sledovanie vírusovej nálože v odpadových vodách v jednotlivých krajoch poukazuje od 37. týždňa na vysoký nárast vo viacerých krajoch. „V Bratislavskom, Trenčianskom, Žilinskom, Košickom a Prešovskom kraji zostávajú napriek miernemu poklesu počas 38. týždňa výsledky vírusovej nálože vysoké,\" spresnil hlavný hygienik Ján Mikas. Dodal, že analýza prítomnosti koronavírusu v odpadových vodách na Slovensku zodpovedá epidemiologickej situácii.„Prítomnosť RNA vírusu sme zaznamenali vo všetkých vzorkách. Niektoré vzorky z 38. kalendárneho týždňa sa ešte vyšetrujú,\" doplnil. Regionálne úrady verejného zdravotníctva v rámci monitoringu odpadových vôd odobrali do 27. septembra celkovo 205 vzoriek, ktoré boli vyšetrené kvalitatívnou a kvantitatívnou metódou. Z nich bolo pozitívnych alebo s hraničnými hodnotami 184 vzoriek, teda 89,76 percenta.Monitoring odpadových vôd je podľa ÚVZ SR užitočným doplnkovým nástrojom k analyzovaniu epidemiologickej situácie na Slovensku. „Na lokality s narastajúcim počtom prípadov sa potom môžu epidemiológovia bližšie zamerať a nastaviť tam potrebné protiepidemické opatrenia,\" dodal Mikas.", "datetime": ""}
{"url": "https://www.aktuality.sk/clanok/kjssb58/rezort-spravodlivosti-chce-rozsirit-moznosti-navstev-a-telefonovania-vazobne-stihanych/", "title": "Rezort spravodlivosti chce rozšíriť možnosti návštev a telefonovania väzobne stíhaných", "body": "Po novom by mohol mať obvinený právo telefonovať minimálne štyri dni v kalendárnom mesiaci. V súčasnosti má právo na dva telefonáty. V prípade kolúznej väzby by mohlo byť obmedzené „právo obvineného telefonovať len v mimoriadnych a odôvodnených prípadoch, konkrétne len v prípade stíhania blízkej osoby v tej istej trestnej veci alebo už preukázanej koluzivity na strane blízkej osoby\".Podľa súčasnej právnej úpravy má obvinený právo prijať návštevu najmenej raz za kalendárny mesiac v trvaní najmenej dvoch hodín. „Po novom navrhujeme rozšíriť možnosti kontaktu obvinených s maloletými deťmi o jednu hodinu formou videonávštevy a súčasne nárok na dvojhodinovú návštevu by bolo možné rozdeliť na jednu hodinu kontaktnej návštevy a jednu hodinu videonávštevy,\" spresnil hovorca.V prípade kolúznej väzby by platilo rovnaké pravidlo ako pri telefonovaní. „Ak sa orgán činný v trestnom konaní alebo súd, ktorý si vyhradil prítomnosť na návšteve blízkej osoby, na návštevu nedostaví, návšteva sa uskutoční bez jeho prítomnosti,\" navrhuje ministerstvo.Umiestnenie v samostatnej cele by mohlo byť dočasne prerušené v prípade, ak väzenský lekár zistí vážne ohrozenie zdravia obvineného, a najmä samovražedné sklony. „V prípade rozhodnutia orgánu činného v trestnom konaní alebo súdu sa oprávnenie na individuálne ubytovanie zužuje len na obvinených v kolúznej väzbe, teda na prípady, keď je nevyhnutné eliminovať riziko marenia objasňovaných skutočností cez spoluubytovaných obvinených,\" zdôraznil Bubla.Ak by zdravotný stav neumožňoval obvinenému komunikovať s okolím, rezort navrhuje, aby ústav mohol informovať blízku osobu. „Nová úprava tak reaguje na prípady, keď vzhľadom na vážny zdravotný stav obvineného z dôvodu ochorenia alebo úrazu nie je možná jeho komunikácia s okolím. V takomto prípade sa dohľadajú a informujú blízke osoby obvineného, a to aj bez jeho výslovnej žiadosti,\" dodal.V prípade, že sa nachádza obvinený na ubytovacej ploche, ktorej rozmer je pod zákonom určenou minimálnou hranicou, ako kompenzačné opatrenie by mohlo byť umožnenie dennej vychádzky dlhšej ako jedna hodina.", "datetime": ""}
{"url": "https://www.aktuality.sk/clanok/c1gw45y/navrh-na-znizenie-trestov-za-uzivanie-drog-nepresiel-koalicnou-radou/", "title": "Návrh na zníženie trestov za užívanie drog neprešiel koaličnou radou", "body": "Dôvodom má byť to, že ministerka spravodlivosti Mária Kolíková pripravuje veľkú, komplexnejšiu novelu Trestného zákona, ktorá by mala aj túto oblasť upraviť. Poslanci jej deklarovali podporu, no obávajú sa, že jej návrh vzhľadom na rozloženie síl v parlamente neprejde. Krúpa hovorí, že ich novela bola kompromisná, aby podporu dostala. Aspoň čiastkovou zmenou chceli riešiť najurgentnejšie problémy.Čekovský zdôraznil, že stíhať treba tých, ktorí obchodujú s drogami, no užívateľom treba pomôcť a nie ich zatvárať na 15 rokov do väzenia. Poznamenal, že to štát navyše stojí nemalé peniaze. Pripomenul širokú odbornú diskusiu, ktorú iniciovali ešte pred letom a ktorej zámerom bolo ísť do hĺbky, nie predložiť populistický návrh.Krúpa tvrdí, že ich návrh bol vítaný odborníkmi i políciou. Nevie, v akom štádiu je príprava Kolíkovej novely, návrh ešte nevidel. Poznamenal však, že pri spoločných diskusiách dostali od partnerov stanoviská o tom, čo by mohlo alebo nemuselo prejsť. Preto sa obáva, že ak bude Kolíkovej návrh pripravený po vzore návrhu jej predchodkyne Lucie Žitňanskej, tak parlamentom neprejde.Návrh koaličných poslancov na zmeny v Trestnom zákone mal stanoviť nižšie trestné sadzby za užívanie drog. Ak by sa užívateľom našlo do desiatich gramov látky, trest by mali dostať od nula do dvoch rokov. Ak by však išlo o drogových dílerov či o opakovane trestaných, sadzby by boli vyššie. Autori návrhu pritom podčiarkli potrebu rozlišovať dílerov a užívateľov drog.Krúpa dodal, že o zmenách diskutovali aj so zástupcami polície. Tá by podľa jeho slov uvítala odbremenenie od drobných činov, aby mohla viac kapacít sústrediť na vyšetrovanie závažnejších skutkov pri drogovej trestnej činnosti, napríklad na organizované skupiny.", "datetime": ""}
{"url": "https://www.aktuality.sk/clanok/r6fj3rf/obce-by-mali-od-roku-2025-zaviest-triedeny-zber-aj-na-textil/", "title": "Obce by mali od roku 2025 zaviesť triedený zber aj na textil", "body": "Vyplýva to z novely zákona o odpadoch, ktorú vo štvrtok schválili poslanci Národnej rady (NR) SR. Novela, ktorú predložilo Ministerstvo životného prostredia (MŽP) SR, reaguje aj na problémy aplikačnej praxe, najmä v oblasti nakladania s komunálnym odpadom v obciach.Cieľom návrhu zákona je sprehľadniť systém nakladania s triedeným odpadom v obciach vo vzťahu k organizáciám zodpovednosti výrobcov (OZV), ktoré v nich pôsobia. Upraviť by sa mali ustanovenia týkajúce sa zmlúv medzi OZV a obcou.Ďalej sa novelou majú precizovať povinnosti OZV a ustanovenia týkajúce sa vyrovnanosti systému OZV – výrobcovia – obce. Pozmeňujúcim návrhom plénum tiež schválilo úpravy týkajúce sa správy o činnosti OZV za predchádzajúci rok a štvrťrok. Cieľom je zabezpečiť transparentné vykazovanie údajov vo vzťahu k zabezpečovaniu združeného nakladania s vyhradeným prúdom odpadov vrátane financovania.Novela upravuje ciele recyklácie plastových obalov pre OZV. Na budúci rok by mala byť miera zrecyklovaných plastových obalov 40 percent, v roku 2024 by malo ísť o 34 percent. V roku 2025 by malo ísť o 35 percent, 36 percent by mali OZV dosiahnuť v roku 2027. V roku 2030 by mala byť miera 42 percent.Novelou zákona by sa mala zaviesť povinnosť distribuovať nápoje rovnakého druhu aj v opakovane použiteľných obaloch. Vychádza to z Programu predchádzania vzniku odpadu SR na roky 2019 – 2025 a taktiež pre ciele recyklácie v súvislosti so spustením zálohového systému jednorazových obalov na nápoje. Od 1. januára 2022 by to nemalo platiť pre predajne s plochou menšou ako 100 štvorcových metrov.Pozmeňujúcim návrhom tiež poslanci odobrili, že pôvodca odpadu je aj každý prenajímateľ objektu či správca obchodného centra, ktorý plní poplatkovú povinnosť za poplatníka a zároveň zabezpečuje zhromažďovanie vytriedených zložiek komunálnych odpadov z iných zdrojov svojich nájomcov. Takisto sa zavádza povinnosť pre toho, kto vykonáva triedený zber, ponúknuť odpad na materiálové zhodnotenie najmenej dvom recyklačným zariadeniam.Pozmeňujúcim návrhom sa tiež ustanovili pravidlá výpočtu dosahovania cieľov na prípravu na opätovné použitie a recykláciu komunálneho odpadu, ako aj cieľa na zníženie množstva komunálneho odpadu zneškodneného skládkovaním. Spresňujú sa tiež pravidlá o tom, čo sa môže a nemá započítať do plnenia cieľov. Cieľom má byť poskytovať Európskej komisii reálne údaje o tom, aké množstvá odpadov sa v skutočnosti recyklujú a pripravujú na opätovné použitie.Zakázať by sa malo energetické zhodnocovanie odpadu po dotriedení, ak je možné ho ešte zrecyklovať. Zariadenia na recykláciu už teda budú musieť takýto odpad prijať, vyplýva z materiálu. Orgány odpadového hospodárstva by tiež podľa novely mohli udeliť súhlas na prevádzkovanie zariadenia na recykláciu lodí a schválenie plánu na recykláciu. Niektoré jednorazové obaly na nápoje by mohli byť uvádzané na trh do 31. januára 2022 alebo distribuované do 30. júna 2022.", "datetime": ""}
{"url": "https://www.aktuality.sk/clanok/h7q57yv/v-stravovacich-prevadzkach-by-mali-byt-zakazane-jednorazove-plasty/", "title": "V stravovacích prevádzkach by mali byť zakázané jednorazové plasty", "body": "Nápoje v jednorazových obaloch by nemali používať ani orgány štátnej správy. Vyplýva to z noviel zákonov o odpadoch a zálohovaní jednorazových obalov na nápoje, ktoré vo štvrtok poslanci Národnej rady (NR) SR posunuli do druhého čítania.Zákaz používania jednorazových plastov na verejných podujatiach envirorezort odôvodňuje tým, že v súčasnosti v 90 percentách prípadov neprichádza k správnemu triedeniu. Organizátor verejného podujatia, ktorý poskytne biologicky rozložiteľné výrobky, by mal následne zabezpečiť aj ich triedený zber.Výrobca jednorazového plastového výrobku by mal byť podľa návrhu povinný ponúknuť spotrebiteľovi opakovane použiteľnú alebo biologicky rozložiteľnú alternatívu, poprípade poskytnúť výrobok za úhradu. „Ide o výrobky, ktorých spotreba sa má znížiť za použitia hospodárskych nástrojov. Ide o zabezpečenie toho, aby sa plastové výrobky nahradili alternatívami, ktoré sú opätovne použiteľné, ale neobsahujú plasty,\" vysvetľuje ministerstvo životného prostredia, ktoré predložilo novelu.Znížiť by sa mala spotreba pohárov na nápoje vrátane ich uzáverov a viečok. Taktiež by malo ísť o nádoby na potraviny určené na priamu konzumáciu alebo na jedenie priamo z nádoby alebo ktoré sú hotové na konzumáciu bez ďalšej prípravy. Výrobcovia tabakových výrobkov by sa mali podieľať na nákladoch spojených s vyčistením prostredia od filtrov, ktoré neskončili v odpadovej nádobe, vyplýva z novely.Zaviesť by sa malo aj prehľadnejšie označovanie výrobkov a informovanie spotrebiteľa o tom, ako s ním najvhodnejšie nakladať. Týkať by sa malo hygienických potrieb, vlhčených utierok, tabakových výrobkov s filtrami či pohárov na nápoje. Na výrobkoch by mali pribudnúť informácie o prítomnosti plastov a ich negatívnych vplyvoch na životné prostredie. Mala by tiež byť povinnosť informovať a motivovať spotrebiteľa o opätovne použiteľných dostupných alternatívach.Systém zálohovania by sa po novom nemal vzťahovať na jednorazové obaly na nápoje, ktoré sú poskytované prevádzkovateľom cestnej, leteckej či železničnej dopravy, ktoré sú na medzinárodných trasách. Vzťahovať sa tiež nemá na jednorazové obaly na nápoje dodávané s tovarom oslobodeným od dane z pridanej hodnoty alebo od spotrebnej dane a určeným na predaj v tranzitnom priestore medzinárodných letísk a prístavov či na zásobenie lietadiel.Novely majú byť účinné od 15. novembra, no obsahujú viaceré ustanovenia s neskoršími termínmi účinnosti.", "datetime": ""}
{"url": "https://www.aktuality.sk/clanok/0lnm7rv/za-smrt-dietata-musi-zaplatit-ilavska-nemocnica-80-000-eur/", "title": "Za smrť dieťaťa musí zaplatiť ilavská nemocnica 80 000 eur", "body": "Ako informoval hovorca Krajského súdu v Trenčíne Roman Tarabus, v dôsledku náhlej smrti dieťaťa došlo k intenzívnemu zásahu do osobnostných práv žalobcov. Výška náhrady nemajetkovej ujmy, ktorú stanovil súd, predstavuje odčinenie útrap žalobcov peňažnou náhradou.„Súd priznal žalobcom náhradu nemajetkovej ujmy každému vo výške 40.000 eur, pretože uvedený zásah do ich práva na súkromie, ktorého súčasťou je aj rodinný život, stále trvá a bude trvať od smrti ich syna nepretržite do konca ich života,“ uviedol Okresný súd Trenčín v rozsudku.Dieťa bolo dvakrát počas toho istého dňa ošetrované v detskej ambulancii lekárskej služby prvej pomoci službukonajúcou lekárkou a po týchto dvoch vyšetreniach došlo k náhlemu úmrtiu, pričom spoluzavinenie rodičov pri starostlivosti o dieťa v tejto súvislosti zistené nebolo.Pri určení výšky náhrady okresný súd zohľadnil aj skutočnosť, že nemocnica pri realizácii ošetrenia nemala dosah na kvalitu tohto výkonu. Prihliadol však aj na postoj žalovanej nemocnice a ošetrujúcej lekárky prezentovaný v súdnom konaní, ktorým absolútne a bezvýnimočne odmietli pripustiť akýkoľvek podiel zodpovednosti na ujme na osobnostných právach žalobcov. Do vyhlásenia rozsudku sa výslovne neospravedlnili za nespornú skutočnosť, že pri poskytovaní lekárskej služby prvej pomoci žalobcovia utrpeli ujmu na osobnostných právach.Odvolací súd konštatoval, že aj napriek skutočnosti, že službukonajúca lekárka bola oslobodená spod obžaloby z prečinu usmrtenia, z výsledkov šetrenia Úradu pre dohľad nad zdravotnou starostlivosťou, ako aj z vykonaného znaleckého dokazovania vyplynulo, že zdravotná starostlivosť službukonajúcej lekárky nebola poskytnutá v súlade so zákonom o zdravotnej starostlivosti.", "datetime": ""}
{"url": "https://www.aktuality.sk/clanok/0nfwyy4/na-slovensko-pride-50-it-expertov-z-moldavska/", "title": "Na Slovensko príde 50 IT expertov z Moldavska", "body": "Po projekte na prilákanie IT odborníkov na Slovensko z Ukrajiny sa podarilo nadviazať spoluprácu aj s Moldavskom. Na Slovensko príde 50 moldavských IT expertov, ktorých čaká ročný pracovný úväzok v IT firmách pôsobiacich na Slovensku. Desiati vybraní moldavskí študenti tiež absolvujú trojmesačnú stáž. Informovala o tom vo štvrtok organizácia EMA - Development and Facility Agency, ktorá projekt rozbehla v spolupráci s Digitálnou koalíciou a IT Asociáciou v Moldavsku.Projekt firmám ponúka praktickú skúsenosť pri hľadaní talentov zo zahraničia. „Nábor a výber účastníkov v Moldavsku bude dôkladný a zohľadní aktuálne personálne potreby IT firiem na Slovensku hlavne pri nedostatkových IT pozíciách,\" skonštatovali organizátori.EMA očakáva, že do programu sa zapoja popredné IT spoločnosti pôsobiace na Slovensku. „Postaráme sa o vybavenie imigračných formalít, povolení na pobyt, relokáciu účastníkov z Moldavska na Slovensko a návrat do Moldavska,\" povedal riaditeľ EMA Marián Vlasatý a dodal, že firmám vedia zabezpečiť aj pracovnú cestu do Moldavska.Predseda predsedníctva Digitálnej koalície Mário Lelovský si myslí, že získanie každého šikovného IT odborníka či študenta IT z tretích krajín je malým zázrakom. „Teší ma, že sa v programe angažujú nielen partneri zo súkromného sektora, ale aj naše ministerstvo zahraničných vecí a európskych záležitostí a ministerstvo investícií, regionálneho rozvoja a informatizácie. Verím, že predstavitelia štátu konečne pochopili, že riadená pracovná mobilita je pre Slovensko životne dôležitá,\" skonštatoval.Organizátori projektu dodali, že v novembri tohto roka plánuje pracovnú cestu do Moldavska štátna tajomníčka rezortu diplomacie Ingrid Brocková. Okrem iného sa zúčastní aj na otvorení jedného z úvodných seminárov so záujemcami o vstup do programu, ktorí by neskôr mali prísť na Slovensko.", "datetime": ""}
{"url": "https://www.aktuality.sk/clanok/kzcg942/koronavirus-regionalni-hygienici-s-policajtmi-zintenzivnuju-mimoriadne-kontroly/", "title": "Koronavírus: Regionálni hygienici s policajtmi zintenzívňujú mimoriadne kontroly", "body": "Regionálne úrady verejného zdravotníctva (RÚVZ) spoločne s políciou zintenzívňujú mimoriadne kontroly dodržiavania protiepidemických opatrení podľa platných vyhlášok Úradu verejného zdravotníctva (ÚVZ) SR. Dôvodom je zhoršujúca sa epidemiologická situácia. TASR o tom vo štvrtok informoval ÚVZ SR.Kontroly sa sústreďujú na dodržiavanie opatrení v prevádzkach verejného stravovania, prevádzkach potravín, v ubytovacích zariadeniach, prevádzkach fitness, wellness, či ďalších zariadeniach starostlivosti o ľudské telo v červených a horších okresoch.Dozor nad rešpektovaním protiepidemických pravidiel uskutočňujú aj pri organizovaní hromadných podujatí, ako sú športové či kultúrne udalosti, diskotéky, svadby alebo oslavy v prevádzkach, informoval ÚVZ.Plánované kontroly však uskutočňujú regionálne úrady aj v lepšie zafarbených okresoch.RÚVZ týždenne vykonajú v priemere do 2000 plánovaných kontrol prevádzok, ako sú napríklad maloobchodné predajne, prevádzky verejného stravovania, fitness centrá, obchodné domy, ubytovacie zariadenia a podobne. V súčinnosti s políciou sa má počet týchto kontrol navýšiť.Nevyhýbajú sa ani kontrole a dodržiavaniu domácej karantény.", "datetime": ""}
{"url": "https://www.aktuality.sk/clanok/kk4fk3z/zoznam-problemov-na-obchvate-bratislavy-akoby-nemal-konca-tentoraz-zmizol-vodovod/", "title": "Zoznam problémov na obchvate Bratislavy akoby nemal konca. Tentoraz „zmizol“ vodovod ", "body": "V histórii Slovenska zrejme neexistuje dielo, ktorého výstavbu by sprevádzalo toľko výhrad a kritiky, ako sa spustilo na bratislavský obchvat D4.Na výkupe pozemkov sa podľa zistení novinárov obohatili „naši ľudia“, do násypov naviezli aj odpad z nelegálnych skládok, polícia vyšetrovala podozrenia z nelegálnej ťažby štrku, kritici spochybňovali kvalitu projektu aj realizovaných prác.A aby toho nebolo málo, ministri dopravy a šéfovia Národnej diaľničnej spoločnosti neboli schopní zabezpečiť prepojenie obchvatu D4 s kľúčovou diaľnicou D1 a štát meškal pri vydávaní stavebných povolení. Výsledkom je arbitrážne konanie, v ktorom by sa malo rozhodnúť o odškodnom za pochybenia súkromného staviteľa, ale aj štátu.No ani tým sa zoznam sporných rozhodnutí neuzavrel.Aktuálne vysvitlo, že z mosta ponad Dunaj, ktorý je súčasťou obchvatu, „zmizol“ vodovod. Oslovené inštitúcie síce tvrdia, že nejde o závažný problém, no niekdajší zamestnanec Bratislavskej vodárenskej spoločnosti vidí v zastavenom projekte vážne riziká.Za mimoriadne dôležitý ho ešte v roku 2018 považovala aj Bratislavská vodárenská spoločnosť (BVS), vyplýva z jej dokumentu.„Má byť súčasťou distribučných zariadení najvyššieho strategického významu vodárenského systému Bratislavy a oblastí Pezinok a Senec. BVS, a. s., má eminentný záujem na jeho realizácii,“ napísali predstavitelia vodárenskej spoločnosti ministerstvu dopravy v roku 2018.Predstavitelia spoločnosti zdôraznili, že by bolo dobré, aby sa vodovod budoval paralelne s mostom. Inak podľa nich hrozí, že v budúcnosti bude treba na moste obmedzovať dopravu a zároveň stúpnu náklady.Vodovod, ktorý niesol označenie SO 527, bol zakreslený aj v projektovej dokumentácii mosta z roku 2018.Napokon ho však na moste, ktorý dostal názov Lužný, nepostavili. A to na žiadosť Bratislavskej vodárenskej spoločnosti, kde v roku 2019 vymenili vedenie.„Stavba vodovodu SO 527 bola pôvodne súčasťou PPP projektu D4R7. Dôvodom, prečo sa výstavba nerealizovala, je, že Bratislavská vodárenská spoločnosť ako budúci vlastník tohto potrubia v decembri 2019 adresovala na MDV SR list, ktorým požiadala MDV SR, aby sa tento objekt nerealizoval v rámci projektu D4R7,“ napísala Miriama Švikruhová z ministerstva.Informáciu potvrdil aj Peter Podstupka z BVS. Vodovod síce aj terajšie vedenie považuje za dôležitý, ale nemá naň peniaze.„Hlavným dôvodom, prečo nakoniec k výstavbe tohto projektu nedošlo, bol fakt, že BVS má veľký investičný dlh, ktorý nemáme vôbec zohľadnený v cenách za vodné a stočné a aktuálne je potrebné sústrediť všetky dostupné zdroje na obnovu už existujúcej infraštruktúry,“ napísal Podstupka.Ďalej uviedol, že hoci by vodovod do mosta zabudoval staviteľ obchvatu D4R7, nešlo by podľa pravidiel PPP projektu o takzvanú vyvolanú investíciu a „BVS by bola povinná uhradiť náklady na výstavbu objektu. Po jeho výstavbe by musela BVS navyše dobudovať potrubia, ktoré aktuálne nepotrebuje na úkor iných priorít“.Na petržalskej strane mosta pritom už zhruba 20 metrov pripájacej vetvy existuje. No vraj je to štandardný postup a má ísť o takzvaný „výhľad“.„BVS nemá v tejto lokalite potrubie, ktoré by bolo možné na objekt SO 527 napojiť. Teda by bolo nutné dobudovať relatívne dlhé prívodné potrubia, na ktoré BVS nemala v tom čase peniaze v rozpočte.“V podobnom duchu sa vyjadril aj bratislavský magistrát. Nové potrubia by síce privítal, no naliehavejšie sú rekonštrukcie jestvujúcich sietí, reagovala hovorkyňa Katarína Rajčanová.„Preto považujeme rozhodnutie vedenia BVS v tomto prípade za pochopiteľné. Dôležité je, že v mostnom objekte sa urobí predpríprava na uloženie potrubia, ak by to bolo v budúcnosti potrebné,“ dodala Rajčanová.Peter Podstupka z BVS ubezpečuje, že majú v lokalite vybudované hlavné aj záložné potrubia:„BVS má v trase, ktorú by riešilo toto prepojenie cez Lužný most, viacero vodovodov, ktoré umožňujú alternatívne vedenie vody z vodných zdrojov. Je pravda, že tieto vodovody sú v stave, ktorý si vyžaduje rekonštrukciu. Aj preto BVS v tomto roku spúšťa rekonštrukciu kostrovej siete vodovodov na viacerých úsekoch.“Inak sa na zastavený projekt pozerá Michal Novák, ktorý v Bratislavskej vodárenskej spoločnosti pracoval 13 rokov – napríklad na odbore vodohospodárskeho rozvoja.„Viem, že o tomto potrubí sa hovorilo už od momentu, keď sa začali prvé úvahy o novom dopravnom okruhu mesta v oblasti pod Slovnaftom, ktorý dnes nazývame nultým obchvatom.“Zároveň naznačil, že za zastavením projektu mohlo byť aj niečo iné než výlučne finančné suchoty vodárenskej spoločnosti.„Vzhľadom na všetky skúsenosti v tejto veci sa mi to javí tak, že pre zhotoviteľa diaľnice bolo ľahšie a výhodnejšie ,presvedčiť‘ kľúčových ľudí () ,k nezáujmu‘ ako splniť zmluvný záväzok v zmluve so štátom a vybudovať potrubie za 7 až 10 miliónov eur,“ uviedol Novák.Bratislava podľa neho môže rozhodnutie ešte trpko oľutovať. Hlavnému mestu totiž bude chýbať potenciálna náhrada za 40-ročné provizórium v prevode vody cez Prístavný most.„Za spomínanú rúru fungujúcu v provizórnom režime nemáme žiadnu náhradu. Navyše rúra je po plánovanej životnosti. Od Prístavného mosta po Biskupice vedie územím, kde nie je možné opraviť poruchu. Je zaplavená podzemnou vodou, vo veľkej hĺbke, stoja na nej stavby. Čo urobíme, ak sa tu objaví veľká porucha? Ako potom do čerpacej stanice v Biskupiciach dostaneme vodu z Rusoviec? Práve na toto malo slúžiť potrubie na novom Lužnom moste,“ zhrnul Novák.Aktuality.sk oslovili k téme aj zhotoviteľa D4R7. Mediálny zástupca konzorcia Tomáš Stúpavský však reagoval, že podobné otázky by mali byť adresované verejným orgánom.", "datetime": ""}
{"url": "https://www.aktuality.sk/clanok/rbrhnb5/snslp-zvyhodnovanie-ockovanych-zakonom-nemusi-byt-diskriminacne/", "title": "SNSĽP: Zvýhodňovanie očkovaných zákonom nemusí byť diskriminačné", "body": "Názory časti právnickej obce na diskriminačný charakter akejkoľvek právnej úpravy zvýhodňujúcej očkovaných sú právne irelevantné a nesprávne. Uviedlo to Slovenské národné stredisko pre ľudské práva (SNSĽP).„Stredisko sa od takýchto názorov dištancuje a v postavení národného antidiskriminačného orgánu, naopak, zdôrazňuje, že akákoľvek zákonná úprava, ktorá by zvýhodňovala zaočkovaných, musí prejsť ústavnoprávnym testom diskriminácie,\" dodáva SNSĽP.Apeluje zároveň na zákonodarcov, aby už osobitné časti dôvodových správ k predkladaným návrhom zákonov obsahovali argumentačný rámec reflektujúci na všetky kroky tohto testu diskriminácie. „V prípade, že zákonná norma zvýhodňujúca očkované osoby absolvuje ústavnoprávny test diskriminácie, takáto norma nebude predstavovať diskrimináciu nezaočkovaných osôb,\" upozornilo stredisko a poukázalo na to, že v takýchto intenciách je potrebné vnímať aj aktuálne snahy o zvýhodnenie očkovaných prostredníctvom finančnej odmeny a prípadnej novely Zákonníka práce.", "datetime": ""}
{"url": "https://www.aktuality.sk/clanok/0zxmgg0/prezidentka-hovorila-s-premierom-o-diani-v-bezpecnostnych-zlozkach/", "title": "Prezidentka hovorila s premiérom o dianí v bezpečnostných zložkách", "body": "Prezidentka Zuzana Čaputová v pondelok diskutovala v Prezidentskom paláci s premiérom Eduardom Hegerom (OĽANO) o aktuálnej situácii v bezpečnostných zložkách.K rovnakej téme sa plánuje stretnúť aj s predsedom opozičného Smeru-SD Robertom Ficom, ale aj predsedom parlamentu a koaličného hnutia Sme rodina Borisom Kollárom a lídrom mimoparlamentného Hlasu-SD Petrom Pelegrinim. TASR o tom informoval hovorca prezidentky Martin Strižinec.„Na stretnutiach s nimi plánuje hovoriť aj o tom, ako upokojiť situáciu na Slovensku,\" doplnil hovorca. Stretnutie s Ficom sa uskutoční ešte v pondelok, ďalšie majú byť v najbližších dňoch.Dianie v orgánoch činných v trestnom konaní riešila aj Bezpečnostná rada SR. Rozhodla o vzniku pracovnej skupiny pre obnovu dôvery v právny štát, ktorá začala fungovať minulý týždeň. Pripraviť má konkrétne návrhy zmien na zlepšenie fungovania súdov, polície a prokuratúry.", "datetime": ""}
{"url": "https://www.aktuality.sk/clanok/d2c4nnw/prieskum-najobjektivnejsie-televizne-spravodajstvo-ma-rtvs/", "title": "Prieskum: Najobjektívnejšie televízne spravodajstvo má RTVS", "body": "Najobjektívnejšie spravodajstvo má zo slovenských televízií RTVS. Za ňou nasleduje spravodajstvo TV Markíza a TA3.Vyplýva to z prieskumu spoločnosti Median SK, ktorý mapoval názory divákov v druhom kvartáli 2021, teda v období apríl až jún.Na otázku „Ktorá televízia má podľa vás najobjektívnejšie spravodajstvo?“ uviedlo 23,2 percenta respondentov v prieskume verejnoprávne médium.TV Markíza spomenulo 21,6 percenta divákov, k TA3 sa prikláňa 21,1 percenta oslovených. TV Joj za televíziu s najobjektívnejším spravodajstvom označilo v prieskume 17,5 percenta respondentov, inú televíziu uviedlo 1,7 percenta opýtaných. Takmer 14 percent oslovených sa k otázke nedokázalo vyjadriť. \"Obdobie ostatného roka a pol bolo aj vzhľadom na napätú celospoločenskú situáciu pre spravodajstvo veľkou výzvou a zároveň skúškou. Vážime si priazeň našich divákov a teší nás, že spravodajstvo RTVS dlhodobo vnímajú ako najobjektívnejšie,\" uviedol riaditeľ sekcie spravodajstva RTVS Vahram Chuguryan. Ako dodal, cieľom je prinášať na obrazovky verejnoprávnej televízie vyvážené a nestranné informácie o aktuálnom dianí v krajine a zahraničí. \"Výsledky aktuálneho prieskumu objektívnosti sú dôkazom toho, že sa nám to aj darí,\" povedal Chuguryan.V prieskume odpovedalo 2053 respondentov vo veku 14 až 79 rokov.", "datetime": ""}
{"url": "https://www.aktuality.sk/clanok/sm7gwhn/koronavirus-cez-tretiu-vlnu-pandemie-budeme-celit-novej-vyzve-tvrdia-odbornici/", "title": "Koronavírus: Cez tretiu vlnu pandémie budeme čeliť novej výzve, tvrdia odborníci", "body": "Upozorňujú na to kardiológovia v súvislosti s tým, že následky ochorenia COVID-19 môžu spôsobiť okrem pľúcnych aj množstvo kardiovaskulárnych ťažkostí. Pomôcť zvládnuť situáciu by podľa nich mohla telemedicína. TASR o tom informovala Slovenská asociácia dodávateľov zdravotníckych pomôcok (SK+MED).„Pri infekcii COVID-19 môže dôjsť k rozkolísaniu hodnôt krvného tlaku, vzniku arytmií, zápalu srdcového svalu až k akútnemu srdcovému zlyhávaniu. Obávanou komplikáciou môže byť poškodenie koronárnych tepien, vznik infarktu myokardu,\" vysvetľuje kardiologička Anna Vachulová z Národného ústavu srdcových a cievnych chorôb v Bratislave. Dodala, že takéto komplikácie sa môžu vyskytnúť u ľudí bez predchádzajúceho srdcovo-cievneho ochorenia, ale aj zhoršiť už existujúce ochorenie.Odborníci predpokladajú, že nemocničné lôžka budú počas ďalšej vlny zapĺňať najmä neočkovaní pacienti a pacienti s inými pridruženými ochoreniami. Zmenila sa tiež riziková skupina obyvateľov.„Zatiaľ čo na začiatku išlo najmä o pacientov vo vysokom veku, seniorov, prípadne polymorbídnych pacientov, teraz ide o pacientov nad 40 rokov, ktorí môžu mať nadváhu, obezitu či diabetes,\" uviedli odborníci.Pripomenuli tiež, že pacientom s chronickými ochoreniami hrozí horší priebeh ochorenia. Najúčinnejšou ochranou je podľa nich očkovanie, ktoré je vhodné najmä pre pacientov s pridruženými ochoreniami.Ako uviedli, pri zvládaní tretej vlny by mohlo pomôcť manažovanie pacientov prostredníctvom telemedicíny, ktorá by uľahčila kontakt lekára a pacienta.„Mnohí lekári komunikujú s veľkým množstvom svojich pacientov telefonicky alebo emailovo aj dnes, avšak robia to z vlastnej vôle a na úkor svojho času, pretože za takýto výkon nemajú zaplatené,\" skonštatovala výkonná riaditeľka SK+ MED Katarína Danková s tým, že telemedicína by mala byť považovaná za reálny lekársky výkon zaplatený zdravotnou poisťovňou. Dodala, že lekári tak nie sú motivovaní ju využívať, čo v praxi spôsobí plné čakárne pacientov v ambulanciách a nemocniciach. \"Niektorých by napríklad vďaka vzdialenému monitoringu mohol lekár vidieť len sporadicky, keďže informácie o pacientovi by získal na diaľku priamo z monitorovacieho zariadenia,\" vysvetlili odborníci.", "datetime": ""}
{"url": "https://www.aktuality.sk/clanok/e3zv0ww/za-ludi-dementuje-slova-petra-pcolinskeho-o-odchode-dvoch-poslancov-do-kdh/", "title": "Za ľudí dementuje slová Petra Pčolinského o odchode dvoch poslancov do KDH", "body": "Pre TASR to uviedli z tlačového oddelenia strany Za ľudí.„Nikto nikam neodchádza, vylúčil to aj kolega v televíznej relácii, strana Za ľudí má 700 členov, riadne pracuje a predkladá konštruktívne a rozumné návrhy na zlepšenie Slovenska,\" zdôraznili.Pčolinský v nedeľnej (26. 9.) diskusnej relácii RTVS O 5 minút 12 povedal, že „pani Remišová má štyroch poslancov, z toho dvaja sú na odchode do KDH\".", "datetime": ""}
{"url": "https://www.aktuality.sk/clanok/673kcxj/zdravotne-poistovne-vratia-poistencom-za-lieky-vyse-pat-milionov-eur/", "title": "Zdravotné poisťovne vrátia poistencom za lieky vyše päť miliónov eur", "body": "Zdravotné poisťovne v týchto dňoch opäť vracajú poistencom peniaze v rámci ochranného limitu na doplatky za lieky. Viac ako 281.000 poistencom posielajú za druhý štvrťrok tohto roka vyše 5,2 milióna eur. Poistenci ich dostávajú automaticky na účet alebo poukážkou, nie je potrebné o ne žiadať.V prípade Všeobecnej zdravotnej poisťovne (VšZP) išlo k začiatku septembra o 160.865 poistencov a sumu vyše 3,3 milióna eur. Priblížila to pre TASR manažérka oddelenia komunikácie štátnej zdravotnej poisťovne Eva Peterová.Z celkového počtu poistencov, ktorí majú na vrátenie doplatku nárok, je 41.967 dôchodcov, 118.814 držiteľov preukazu ŤZP, 71 detí do šesť rokov veku a 13 detí do šesť rokov veku so zdravotným postihnutím. Najvyšší doplatok sa vráti 12-ročnému poistencovi, ktorý je držiteľom preukazu fyzickej osoby s ťažkým zdravotným postihnutím.Zdravotná poisťovňa Dôvera vracia 108.000 poistencom sumu 1,7 milióna eur. \"Z celkového počtu poistencov, ktorí majú na vrátenie doplatku nárok, je 13.728 dôchodcov, 35.561 držiteľov preukazu ŤZP a 58.943 detí do šesť rokov veku,\" povedal PR špecialista súkromnej zdravotnej poisťovne Matej Štepianský. Najviac, 12.896 eur, vrátia sedemročnému chlapcovi s ŤZP.V prípade Union zdravotnej poisťovne ide o 12.765 poistencov a o celkovú sumu 259.142,85 eura. \"Čísla sú nižšie, pretože ide o prvé zúčtovanie, v ktorom deti do 6 rokov mali realizované odpustenie doplatku priamo v lekárni. Preto im už domov nebudeme nič vracať,\" ozrejmila jej hovorkyňa Beáta Dupaľová Ksenzsighová.Z celkového počtu poistencov, ktorí majú na vrátenie doplatku nárok, je 2126 dôchodcov a 10.637 držiteľov preukazu ŤZP. Najvyšší doplatok vyplatia osemročnému dieťaťu so svalovou dystrofiou, ide o sumu 11.049,12 eura.", "datetime": ""}
{"url": "https://www.aktuality.sk/clanok/c1fw0se/koronavirus-kedy-za-pcr-testy-neplatite-lengvarskeho-rezort-pripomenul-podmienky/", "title": "Koronavírus: Kedy za PCR testy neplatíte? Lengvarského rezort pripomenul podmienky", "body": "PCR testy sú pri príznakoch ochorenia COVID-19 plne hradené zo zdravotného poistenia. Pripomína to Ministerstvo zdravotníctva (MZ) SR. Ľuďom, ktorí pociťujú príznaky tohto ochorenia odporúča, aby využili bezplatnú možnosť testovania sa. Občania sa naň môžu prihlásiť na stránke www.korona.gov.sk.Občania na tomto webe môžu požiadať o testovanie PCR či antigénovým testom. \"Pri podozrení na ochorenie COVID-19 odporúča Ministerstvo zdravotníctva SR využiť možnosť otestovania sa PCR testami,\" uviedla hovorkyňa MZ SR Zuzana Eliášová.Žiadatelia majú vyplniť formulár pravdivo a uviesť všetky príznaky, ktoré majú. Na základe posúdenia klinických príznakov je im automaticky pridelený najbližší možný termín testovania v čo najbližšom okolí adresy, ktorú v žiadosti zadali.Uviesť môžu aj adresu prechodného, nie iba trvalého pobytu. Občania majú možnosť dať sa bezplatne otestovať PCR testami pri predoperačných vyšetreniach či plánovanej hospitalizácii. \"Tu je dôležité zadať aj dátum nástupu do nemocnice, aby bol test vykonaný v stanovenej lehote,\" upozornil rezort zdravotníctva.Bezplatne sa môžu otestovať PCR testom aj po pozitívnom výsledku antigénového testu.", "datetime": ""}
{"url": "https://www.aktuality.sk/clanok/9tc45kl/koronavirus-kosicky-kraj-zacina-ockovanie-tretou-davkou-v-zariadeniach-socialnych-sluzieb/", "title": "Koronavírus: Košický kraj začína očkovanie treťou dávkou v zariadeniach sociálnych služieb", "body": "Košický samosprávny kraj (KSK) začína očkovať klientov v zariadeniach sociálnych služieb treťou dávkou vakcíny proti ochoreniu COVID–19. \"Na základe pokynov z ministerstva zdravotníctva podá krajský očkovací tím tretiu dávku vakcíny ako prvým približne 250 klientom a zamestnancom župného zariadenia Via Lux v Barci,\" informoval v pondelok predseda KSK Rastislav Trnka.Okrem seniorov by mali očkovanie absolvovať aj ďalšie rizikové skupiny, ako napríklad zdravotníci či onkologickí pacienti. Kraj zároveň spúšťa aj očkovanie študentov priamo v stredných školách, ktorých je zriaďovateľom.\"Od začiatku pandémie sa snažíme priblížiť očkovanie čo najbližšie k obyvateľom, ktorí o to prejavia záujem. Naši zdravotníci podávali vakcíny rôznym skupinám východniarov, od seniorov v zariadeniach sociálnych služieb, odsúdeným vo väznici, zamestnancom firiem až po veriacich vo farnostiach. Teraz sa presúvame za stredoškolákmi priamo na školy, kde koronavírus opäť ukazuje svoju silu,\" uviedol Trnka.Očkovanie bude tento týždeň na stredných školách v Košiciach, Prakovciach, Michalovciach, Kráľovskom Chlmci, Spišskej Novej Vsi, Sečovciach, Rožňave, Trebišove, Veľkých Kapušanoch, Gelnici, Krompachoch a Sobranciach. Očkovanie by tak malo absolvovať viac ako 340 študentov aj zamestnancov. Kraj ho bude realizovať v rámci mobilnej očkovacej služby na základe záujmu, ktorý nahlási samotná škola. Študenti, ktorí dovŕšili vek 18 rokov, budú mať na výber z jednodávkovej vakcíny Janssen alebo z dvojdávkovej vakcíny Pfizer. Mladších stredoškolákov, ktorí ešte nemajú 18 rokov, zdravotníci zaočkujú vakcínami od spoločnosti Pfizer.KSK doposiaľ podal viac ako 264.000 vakcín proti ochoreniu COVID-19, z toho približne 39.000 v teréne. Aj tento týždeň pokračuje v očkovaní na verejných miestach, ktoré zahŕňajú aj nákupné centrá. Okrem Košíc to bude v Rožňave, Trebišove, Dobšinej, Kráľovskom Chlmci, Michalovciach, Veľkých Kapušanoch, Čiernej nad Tisou či Spišskej Novej Vsi. V nedeľu (3. 10.) bude otvorené aj veľkokapacitné očkovacie centrum v Košiciach.", "datetime": ""}
{"url": "https://www.aktuality.sk/clanok/hdb6wdm/minister-krajniak-zlepsime-situaciu-ludi-ktori-su-zatazeni-exekuciami/", "title": "Minister Krajniak: Zlepšíme situáciu ľudí, ktorí sú zaťažení exekúciami", "body": "„Exekútorom dáme po prstoch, ľuďom ostanú peniaze na život,\" napísal minister. Návrh, ktorý v pondelok tripartita s pripomienkami prerokovala, podľa jeho slov výrazne zlepší život ľuďom s exekúciami. Ako vysvetlil minister, aktuálne majú exekútori nad ľuďmi veľkú moc. \"Z výplaty strhnú takmer všetky peniaze a nenechávajú nič na živobytie. Dlžníci sa radšej ani nezamestnávajú, veď načo - aj tak im exekútor všetko zabaví,\" poznamenal minister.Dodal, že tripartita prerokovala návrh, aby exekútor mohol zobrať ľuďom menej peňazí. „Ľuďom tak ostane viac, aby mohli slušne žiť a mali dôvod sa opäť zamestnať. Klepnutie exekútorom po prstoch a zlepšenie podmienok pre občanov Slovenska je náš ďalší sľub, ktorý ideme naplniť,\" uviedol Krajniak.Poznamenal, že materiál by mal ísť na vládu budúci týždeň a dúfa, že prejde.", "datetime": ""}
{"url": "https://www.aktuality.sk/clanok/mrfqgk0/fico-oznamil-prezidentke-ze-dostane-dve-otazky-do-dalsej-peticnej-akcie/", "title": "Fico oznámil prezidentke, že dostane dve otázky do ďalšej petičnej akcie", "body": "Uviedol to Fico vo videu na sociálnej sieti po pondelkovom stretnutí s hlavou SR. „Ak oznámi, že otázky nepodá na posúdenie Ústavnému súdu, začneme zbierať podpisy. Pokiaľ sa opätovne rozhodne iniciovať podanie na Ústavnom súde a opätovne sa pokúsi referendum zmariť, bude to mať nedozerné následky pre celý politický systém a vážnosť prezidentského úradu do budúcnosti,\" uviedol Fico. Zároveň prezidentke oznámil, že Smer-SD plánuje v októbri aj novembri zorganizovať protestné zhromaždenia. Hovorca prezidentky Martin Strižinec pre TASR potvrdil, že prezidentka diskutovala s Ficom o dianí v bezpečnostných zložkách a celkovej situácii na Slovensku, teda o rovnakých témach, ako predtým hovorila na stretnutí s premiérom Eduardom Hegerom (OĽANO). Strižinec podotkol, že Čaputová Fica požiadala o rešpekt k deľbe moci, primeranosť vo svojich vyjadreniach a nepodnecovanie nenávisti, pretože na ňu môžeme doplatiť všetci.Prezidentka v pondelok diskutovala v Prezidentskom paláci aj s premiérom Eduardom Hegerom (OĽANO) o aktuálnej situácii v bezpečnostných zložkách.Témou rokovania bol tiež vývoj pandémie ochorenia COVID-19.", "datetime": ""}
{"url": "https://www.aktuality.sk/clanok/q09b5yj/koronavirus-situacia-na-zakladnych-skolach-v-kosiciach-sa-zlepsila/", "title": "Koronavírus: Situácia na základných školách v Košiciach sa zlepšila", "body": "Epidemiologická situácia na základných školách (ZŠ) v zriaďovateľskej pôsobnosti mesta Košice sa zlepšila. V karanténe sa k pondelku nachádzajú žiaci v 23 triedach oproti 43 triedam, ktoré v súvislosti s pandémiou nového koronavírusu museli mať minulý týždeň online výučbu. Informuje o tom mesto Košice na svojej webovej stránke.„S následkami ochorenia COVID-19 sa v súčasnosti potýkajú žiaci a zamestnanci 11 škôl v meste, čo je o päť menej, ako tomu bolo pred týždňom,“ uvádza magistrát s tým, že ochorenie COVID-19 má momentálne najväčší vplyv na vyučovací proces na ZŠ Polianska, kde sú v karanténe štyri triedy. Na ZŠ Krosnianska 4 majú v dvoch triedach pozitívnych siedmich žiakov a dvoch učiteľov. Na dvoch tretinách košických škôl však už prebieha vyučovanie v štandardnom režime.„K dnešnému dňu máme hlásených celkovo 24 pozitívnych žiakov, troch učiteľov a dvoch nepedagogických zamestnancov. To je o zhruba polovicu menej ako pred týždňom,“ uviedla námestníčka primátora mesta Košice Lucia Gurbáľová.Ako doplnila, na košických školách je v karanténe momentálne okolo 600 detí. Približne 100 z nich, a to na ZŠ Postupimská, ZŠ Laca Novomeského a ZŠ Krosnianska 2 opäť nastúpi na prezenčnú výučbu v utorok (28. 9.). Minulý týždeň bolo na 34 ZŠ v zriaďovateľskej pôsobnosti mesta v karanténe 1100 žiakov.", "datetime": ""}
{"url": "https://www.aktuality.sk/clanok/1ttbhqw/kollar-z-koalicie-odideme-vtedy-ked-nebudeme-moct-naplnat-svoj-program/", "title": "Kollár: Z koalície odídeme vtedy, keď nebudeme môcť napĺňať svoj program", "body": "Výstupy z pracovnej skupiny pre obnovu dôvery v právny štát nebudú pre hnutie Sme rodina dôvodom na odchod z koalície. Bude ich však vetovať. Z koalície odíde až vtedy, ak nebude môcť napĺňať svoj program. Pre rokovaním koaličnej rady to uviedol predseda parlamentu a šéf hnutia Sme rodina Boris Kollár.Exekučná amnestia či výstavba nájomných bytov sú pre Kollára veci, ktoré keď neprejdú, hnutie odíde z koalície. \"Ak budú robiť také veci, ktoré nemáme v programovom vyhlásení vlády, a budú to nasilu pretláčať a nebudú rešpektovať naše veto, tak sa k tomu postavíme rovnako,\" povedal Kollár.Výstupy z pracovnej skupiny pre obnovu dôvery v právny štát ešte nevidel. O záveroch pracovnej skupiny bude v pondelok podvečer rokovať aj koaličná rada. Kollár hovorí, že ak pracovná skupina príde k nejakým záverom, budú sa o nich najprv baviť na poslaneckom klube a až tak prednesú svoje stanovisko. \"Uvidíme, čo tam bude,\" poznamenal.Vicepremiérka Veronika Remišová (Za ľudí) vidí pri záveroch z pracovnej skupiny pre obnovu dôvery v právny štát v koalícii priestor na dohodu. Skonštatovala, že tento týždeň by sa mali nájsť riešenia, aby boli čím skôr schválené. Za ľudí presadzuje reformu policajnej inšpekcie, generálnej prokuratúry a trestného zákona. Ide o návrhy, ktoré sú v programovom vyhlásení vlády, tvrdí Remišová. \"Dobré návrhy robia dobrých priateľov. Takže predpokladám, že to, čo je v programovom vyhlásení vlády, s tým by nemal byť problém,\" uviedla pred rokovaním koaličnej rady.", "datetime": ""}
{"url": "https://www.aktuality.sk/clanok/hevrtxn/koronavirus-online-pcr-testy-odhalili-tisicku-infikovanych/", "title": "Koronavírus ONLINE: PCR testy odhalili tisícku infikovaných", "body": "– Od pondelka 27. septembra je na mape covid semaforu – –  Všetci pracovníci v zdravotníctve a sociálnych službách v Chorvátsku sa od 4. októbra budú musieť povinne preukazovať covidpasom alebo negatívnym testom. Informovala o tom v utorok agentúra HINA. (TASR) Najväčšia rumunská opozičná strana podala v utorok návrh na  Rumunsko, kde je miera zaočkovanosti jednou z najnižších v EÚ, v súčasnosti bojuje s nárastom prípadov nákazy koronavírusom, informuje agentúra AFP. Švédsko začne ponúkať očkovanie posilňujúcou treťou dávkou vakcíny proti koronavírusu ďalším vekovým skupinám vrátane ľudí starších ako 80 rokov. V utorok to oznámila švédska ministerka zdravotníctva Lena Hallengrenová, informovala agentúra Reuters. (TASR) Srbsko za posledných 24 hodín zaznamenali 45 úmrtí v dôsledku komplikácií súvisiacich s ochorením COVID-19. V tejto krajine zaznamenali tiež 8467 nových pozitívnych prípadov koronavírusu,  od začiatku štvrtej vlny pandémie, uviedlo v utorok srbské ministerstvo zdravotníctva. Informovala o tom agentúra HINA.Očkovanie druhých dávok vakcíny Vaxzevria (pôvodne AstraZeneca) sa končí začiatkom októbra.  Upozorňuje na to Ministerstvo zdravotníctva (MZ) SR, ktoré v spolupráci s vakcinačnými centrami v každom kraji otvára posledné termíny očkovania druhých dávok. TASR o tom informovala hovorkyňa MZ SR Zuzana Eliášová. Konzorcium Pfizer/BioNTech v utorok predložilo počiatočné dáta, ktoré získalo pri klinických testoch svojej vakcíny proti koronavírusu u detí vo veku od päť do 11 rokov, americkému Úradu pre kontrolu potravín a liečiv (FDA). Zároveň uviedlo, že v nasledujúcich týždňoch plánuje americkým regulačným úradom podať oficiálnu žiadosť o povolenie na núdzové použitie vakcíny pre túto vekovú skupinu. (TASR) Rusko v utorok zaznamenalo 852 úmrtí v spojitosti s koronavírusovým ochorením COVID-19, čo je  od začiatku pandémie. Informovali o tom agentúry AFP a TASS. Približne 80 ľudí sa v utorok v českej metropole Praha zúčastňuje na proteste proti očkovaniu voči novému koronavírusu a pravidlám súvisiacim s protipandemickými opatreniami. Informoval o tom spravodajský portál Novinky.cz.Poľsko neplánuje do 31. októbra meniť žiadne z opatrení, ktoré boli zavedené v súvislosti s pandémiou koronavírusu. Vyplýva to z najnovšieho vládneho návrhu, o ktorom v utorok informovala agentúra PAP. Poľsko naposledy uvoľnilo obmedzenia 26. júna. Tie sa týkali fungovania maloobchodných prevádzok, ale aj reštauračných zariadení a kultúrnych inštitúcií. (TASR) Nemocnice sú na tretiu vlnu pandémie ochorenia COVID-19 pripravené po materiálno-technickej stránke lepšie ako na druhú vlnu. Problémom je chýbajúci personál, čo sa ukázalo už v druhej vlne a teraz sa to len potvrdzuje. Prezident Asociácie nemocníc Slovenska (ANS) Marián Petko to povedal v utorok na tlačovej konferencii v Dražkovciach pri Martine. (TASR)Koncentrácia častíc koronavírusu v odpadových vodách v Maďarsku za posledné týždne . Informovala o tom v utorok internetová stránka komerčnej televízie ATV s odvolaním sa na správu Centra národného zdravia (NNK). Vo Fakultnej nemocnici v Nitre sa zvyšuje počet hospitalizovaných pacientov pozitívnych na ochorenie COVID-19. Vedenie nemocnice sa preto rozhodlo obmedziť plánované operácie najmä v oblasti chirurgických výkonov, kde je nevyhnutná prítomnosť anestéziológov. Prijaté rozhodnutie začne platiť v stredu (29. 9.). Informovala o tom hovorkyňa nemocnice Tatiana Kubinec. (TASR) V Univerzitnej nemocnici Louisa Pasteura (UNLP) Košice je v súčasnosti hospitalizovaných 62 pacientov s ochorením COVID-19, z toho sú ôsmi v kritickom stave napojení na umelú pľúcnu ventiláciu. Ďalších 16 pacientov vo vážnom stave potrebuje neinvazívnu ventiláciu, tzv. vyskoprietokový kyslík. (TASR) Francúzska farmaceutická spoločnosť Sanofi sa rozhodla zastaviť vývoj svojej očkovacej mRNA vakcíny proti koronavírusu. Oznámila to v utorok s tým, že vedenie firmy usúdilo, že by na trh prišla príliš neskoro. (TASR)Japonská vláda v utorok oznámila, že sa vo štvrtok v krajine skončí núdzový stav zavedený pre pandémiu koronavírusu. Predseda tamojšej vlády Jošihide Suga spresnil, že zavedené opatrenia sa budú uvoľňovať postupne. Informovala o tom agentúra AP. (TASR)Protilátky proti covidu sa vylučujú do materského mlieka niekedy aj desať mesiacov po prekonaní tejto choroby, vyplýva z novej štúdie amerických vedcov.Ako píše britský denník The Guardian, výskum priniesol dôkazy, že matka s protilátkami neutralizujúcimi vírus prenáša svoju nadobudnutú imunitu aj na svoje dojča. Bádatelia sa pritom domnievajú, že tieto protilátky dokážu využiť aj na liečbu dospelých ľudí s ťažkým priebehom pľúcnej choroby, ktorú spôsobuje vírus SARS-CoV-2. (TASR)„Ak si to bude situácia ohľadom cien vyžadovať, vláda podá pomocnú ruku nízkopríjmovým skupinám. Tak, ako tomu bolo aj počas pandémie,“ reagoval Eduard Heger na prejav prezidentky v Národnej rade.Národná banka Slovenska zhoršila svoj odhad oproti predošlej prognóze o jeden percentuálny bod (p. b.). . (TASR) spomedzi najčastejších príčin úmrtí. Ako v utorok TASR informoval Štatistický úrad (ŠÚ) SR vo svojej štatistike k téme počtu zomretých a príčin úmrtí v SR, covidu podľahlo desať osôb. (TASR) Parlament schválil v pondelok večer - väčšinou hlasov poslancov vládneho bloku Fidesz-KDNP- vládny návrh na ďalšie predĺženie mimoriadneho stavu a núdzových opatrení až do 1. januára.Podľa spravodajského servera telex.hu príslušný návrh kabinetu schvaľoval maďarský zákonodarný zbor bez rozpravy. Za hlasovalo 112 poslancov a 25 bolo proti. (TASR)  Prezidentka predpoludním v parlamente predniesla Správu o stave republiky. Zhodnotila v nej aj pandemickú situáciu na Slovensku..Celkový počet zaočkovaných osôb prvou dávkou vakcíny je 2 443 062 za predchádzajúci deň pribudlo 2 004 očkovaných. Druhú dávku vakcíny už dostalo 2 248 593 ľudí, uplynulý deň sa zaočkovalo 2 022 ľudí. Pribudlo tiež 379 pozitívnych z tohto testovania. Takmer 77 % z pozitívnych ľudí sa doteraz nezaočkovalo. Včera bolo ukončených 22 393 antigénnych testov. Ceny stavebných prác v auguste oproti júlu vzrástli o 0,8 %. V porovnaní s augustom 2020 vzrástli o 6,3 %. V priemere od začiatku roka ceny prác medziročne vzrástli o 1,7 %. Informoval o tom Štatistický úrad SR.Ceny materiálov spotrebovávaných v stavebníctve v auguste oproti júlu vzrástli o 2,9 %. V porovnaní s augustom 2020 vzrástli o 16 %. V priemere od začiatku roka ceny materiálov spo­tre­bo­­vá­va­ných v stavebníctve medziročne vzrástli o 6,4 %. (TASR)Americký prezident a Američanom, ktorí očkovanie ešte stále odmietajú, odkázal, že škodia krajine. (TASR) PCR testy . Pripomína to Ministerstvo zdravotníctva SR. Ľuďom, ktorí pociťujú príznaky tohto ochorenia odporúča, aby využili bezplatnú možnosť testovania sa. Občania sa naň môžu prihlásiť na stránke . (TASR)Tretia vlna pandémie je tu,  a priniesť môže až ďalších 10-tisíc mŕtvych, varuje infektológ.Začala na komerčné účely . Zásielky trojdávkovej vakcíny Abdala už poslala do Vietnamu a Venezuely. (TASR)Problematika toho,  alebo prekonal koronavírus, sa bude preverovať z právneho hľadiska. Avizoval to minister práce Milan Krajniak. (TASR)Svetová zdravotnícka organizácia zostavuje nový tím, ktorý . Jednou z jeho prvých úloh bude zistiť, či nepochádza z laboratória v čínskom Wu-chane. (TASR). Prináša ho Slovenská akreditačná agentúra pre vysoké školstvo na základe širokého prieskumu – tzv. Akademickej štvrťhodinky. Svoje skúsenosti v ňom opísalo takmer dvadsaťtisíc vysokoškolákov, čo je takmer pätina všetkých študujúcich na slovenských vysokých školách.Tretia vlna pandémie . Výzvou pre medicínu bude tzv. \"long covid\" alebo \"dlhodobý covid\", vyžadujúci širší monitoring pacientov. Upozorňujú na to kardiológovia v súvislosti s tým, že následky covidu môžu spôsobiť okrem pľúcnych aj množstvo kardiovaskulárnych ťažkostí.Pomôcť zvládnuť situáciu by podľa nich mohla telemedicína. TASR o tom informovala Slovenská asociácia dodávateľov zdravotníckych pomôcok (SK+MED).", "datetime": ""}
{"url": "https://www.aktuality.sk/clanok/427002/dvaja-cesi-viezli-pri-presove-1-500-kartonov-nelegalnych-cigariet/", "title": "Dvaja Česi viezli pri Prešove 1 500 kartónov nelegálnych cigariet", "body": "Dvaja Česi spôsobili škodu takmer 30 000 eur na spotrebných daniach na tabakových výrobkoch. Aktuality.sk o tom informovala hovorkyňa Finančnej správy Patrícia Macíková. „Za distribúciu nelegálnych cigariet im hrozí väzenie tri až osem rokov,“ uviedla.Colníci si včera na ceste pri Prešove všimli nákladné auto s neštandardou časťou podvozku. Pracovníkov Kriminálneho úradu finančnej správy podľa Macíkovej hneď zaujalo. Podozrenie v nich vzbudila výška nakladacej plochy. Tá nebola štandardná ako u iných valníkových tipov vozidiel. Colníci mali navyše skúsenosť z predchádzajúceho podobného záchytu.„Šofér aj spolujazdec boli z Českej republiky a tvrdili colníkom, že nič neprevážajú,“ prezradila hovorkyňa colníkov. Tí vyzvali 41-ročného vodiča Antona P. a jeho spolujazdca 52-ročného Iva S. na odplachtovanie nákladného priestoru. Tam však nič nenašli. Prezreli aj kabínu vodiča, ale ani tam nič nelegálne nebolo.„Keďže bolo zjavné, že auto je prerobené, resp. prispôsobené na pašovanie tovaru, skontrolovali aj podvozok. Práve tam odhalili dodatočne prirobený priestor medzi nosnou konštrukciou,“ doplnila Macíková s tým, že muži colníkom stále tvrdili, že o ničom nevedia.Následne colníci nadvihli dosku ložnej plochy a práve tam našli voľne naukladaných 1 500 kartónov nelegálnych cigariet. „Únik na spotrebných daniach v tomto prípade predstavuje sumu cca 29 340 eur,“ dodala hovorkyňa.Mužom hrozí v prípade dokázania viny trest odňatia slobody na tri až osem rokov.", "datetime": ""}
{"url": "https://www.aktuality.sk/clanok/7fd2v43/koronavirus-k-ockovaniu-motivuje-najma-snaha-chranit-zdravie-blizkych-tvrdi-prieskum/", "title": "Koronavírus: K očkovaniu motivuje najmä snaha chrániť zdravie blízkych, tvrdí prieskum", "body": "Pre ochranu vlastného zdravia sa dalo zaočkovať 46,3 percenta respondentov. Tretím najčastejším dôvodom bolo tvrdenie, že respondenti nepotrebovali vakcínu, ale nechceli byť obmedzovaní opatreniami (17,4 percenta).Viac ako 15 percent opýtaných sa nechalo zaočkovať, pretože chceli prispieť k celospoločenskému riešeniu pandémie. Viac ako deväť percent sa spoľahlo na odporúčanie autorít, ako sú lekári či vedci.Prieskum sa realizoval v dňoch 6. až 13. septembra formou telefonického dopytovania na vzorke tisíc respondentov. Cieľom prieskumu bolo získať aj informácie o motívoch očkovaných ľudí, keďže doteraz bola skúmaná najmä motivácia nezaočkovaných. ", "datetime": ""}
{"url": "https://www.aktuality.sk/clanok/pk38myq/koronavirus-online-pcr-testy-odhalili-vyse-tisic-novych-pripadov/", "title": "Koronavírus ONLINE: PCR testy odhalili vyše tisíc nových prípadov", "body": "– – – Stovky ľudí v sobotu protestovali v holandskej metropole Haag proti covidpasom, ktorými sa Holanďania od tohto víkendu musia preukazovať. Holandský premiér Mark Rutte tiež v sobotu odvolal námestníčku ministra hospodárstva Monu Keijzerovú, ktorá vyjadrila negatívny postoj ku covidpasom, informovala agentúra Reuters. (TASR) Hovorkyňa Ministerstva zdravotníctva SR Zuzana Eliášová doplnila, že spomedzi hospitalizovaných na JIS a umelej pľúcnej ventilácii nie je zaočkovaných takmer 78 percent pacientov. (TASR) Kombinácia problémov v dodávateľských reťazcoch, vážneho nedostatku komponentov aj rastúcej inflácie výrazne ovplyvňuje situáciu v českých autoservisoch. V krajných prípadoch si zákazníci na úkon, ktorý predtým zabral týždeň či dva, počkajú aj niekoľko mesiacov. Za niektoré diely a služby zaplatia o pár stoviek eur viac ako pred pandémiou koronavírusu. Uviedol to český portál E15.cz. (TASR) Mimoparlamentná Slovenská národná strana (SNS) vyzýva ministra financií Igora Matoviča (OĽANO), aby bezodkladne navrhol zrušenie očkovacej lotérie. TASR o tom informovala Zuzana Škopcová, riaditeľka kancelárie predsedu SNS Andreja Danka. (TASR) Krajina plánuje do konca októbra vyviezť osem miliónov dávok vakcín proti ochoreniu COVID-19. K oznámeniu prišlo po tom, čo krajina vývoz vakcín do iných krajín sveta tento týždeň obnovila. Informovala o tom v sobotu agentúra AFP s odvolaním sa na indické ministerstvo zahraničných vecí. (TASR) Koalícia a opozícia musia viac spolupracovať v boji proti pandémii a záchrane ľudských životov ohrozených ochorením COVID-19. V diskusnej relácii RTVS Sobotné dialógy to uviedol podpredseda strany Za ľudí Juraj Šeliga, ktorý zároveň vyzval spoludiskutujúceho, poslanca a podpredsedu strany Hlas-SD Richarda Rašiho, aby opozícia prejavila v tomto boji väčšiu súčinnosť ako doteraz. (TASR) Niektorí zahraniční študenti sa v Česku nechávajú opätovne očkovať proti koronavírusu, keďže ČR im vakcináciu z ich domovskej krajiny neuznáva, hoci ide o rovnakú očkovaciu látku. Informoval o tom v sobotu spravodajský portál Novinky.cz s odvolaním sa na rektorku Mendelovej univerzity v Brne Danušu Nerudovú. (TASR)Momentálne máme na klinike štyroch zaočkovaných a desiatich nezaočkovaných pacientov s COVID-19. To je niečo menej ako tretina. V nemocniciach po celej republike leží s COVID-19 asi 16 % očkovaných, uviedol na sociálnej sieti infektológ .„Znamená to, že v Bratislave očkovanie funguje menej? Určite nie. Ide o to, že . Znamená to, že efektivita vakcín proti hospitalizácii je 66% až 86%? Samozrejme, tiež nie. Efektivita vakcín v prevencii hospitalizácie sa dá vypočítať tak, že zohladníte pomer očkovaných a neočkovaných v jednotlivých vekových kategóriách a navyše, zohladníte percento ľudí, čo už ochorenie prekonali a sú tiež chránení pred ťažkým priebehom,\" vysvetlil lekár.Slovenskí vedci z iniciatívy Veda pomáha vyrátali efektivitu vakcín v prevencii hospitalizácie na Slovensku takýmto spôsobom. Výsledný interval je 91 - 98 %. „To je v podstate výsledok zhodný s efektivitou zistenou vo veľkých štúdiách v UK, USA a Kanade (okolo 95%). To je, samozrejme, veľmi fajn a môžeme si byť istí, že . To znamená aj minimálne 10x menej hospitalizácií a minimálne 10x menej mŕtvych,\" dodal Sabaka. na sociálnej sieti apeluje, aby ľudia v žiadnom prípade nechodili na pracovisko po rizikovom kontakte či s akýmikoľvek príznakmi akútneho respiračného ochorenia. Ak sa u nich objavia príznaky, až keď budú v práci, majú o tom informovať nadriadeného a izolovať sa od kolegov či klientov. Ak nemôžu byť na pracovisku či v kancelárii zamestnanci sami, majú mať v spoločnosti kolegov správne nasadené rúško alebo respirátor, nesedieť tvárami oproti sebe a mať dostatočné odstupy, ak to priestor dovoľuje. Rúško alebo respirátor si nesnímať na miestach, kde je zvýšený pohyb osôb (napríklad chodby, toalety, kuchynka). Za posledných 24 hodín, teda do soboty rána, zaznamenalo Poľsko . V piatok bolo evidovaných 813 prípadov infekcie. Vyplýva to z údajov poľského ministerstva zdravotníctva, na ktoré sa odvolala agentúra PAP. (TASR)V piatok zaznamenali v susednej krajine . Vo štvrtok ich bolo 487 a minulý piatok 438, napísal v sobotu spravodajský server Novinky.cz. (TASR) V krajine sa od 27. septembra skráti povinná karanténa pre ľudí, ktorí boli v kontakte s osobami nakazenými koronavírusom zo 14 na desať dní. Oznámilo to rakúske ministerstvo zdravotníctva, informuje agentúra APA. (TASR)Celkový počet zaočkovaných osôb prvou dávkou vakcíny je 2.436.865, za predchádzajúci deň pribudlo 3622 očkovaných. Druhú dávku vakcíny už dostalo 2.244.780 ľudí, uplynulý deň sa zaočkovalo 4081 ľudí. (TASR) Najviac pozitívne testovaných RT-PCR testami bolo v Prešovskom kraji (297), nasledujú Žilinský kraj (199), Košický (183), Trenčiansky (104), Banskobystrický (98), Bratislavský (82), Trnavský (41) a Nitriansky (35). Je medzi nimi 493 mužov a 546 žien. Celkovo bolo doteraz pozitívne testovaných 194.745 mužov a 213.054 žien. (TASR)Počet hospitalizovaných pacientov sa zvýšil o štyroch na celkovo 500, potvrdené ochorenie má 397 ľudí. „Spomedzi hospitalizovaných nie je vôbec zaočkovaných alebo je len čiastočne zaočkovaných 83,22 percenta ľudí,\" pripomenulo Ministerstvo zdravotníctva (MZ) SR. Na JIS je 55 pacientov, podporu umelej pľúcnej ventilácie potrebuje 46 osôb. (TASR) Z 1039 ľudí s pozitívnym RT-PCR testom bolo 71,69 percenta nezaočkovaných. „Čo sa týka antigénového testovania, pribudlo 263 pozitívnych, 72,39 percenta neabsolvovalo očkovanie,\" spresnili na webe rezortu zdravotníctva. Doplnili, že za predchádzajúci deň bolo ukončených 10.449 RT-PCR vyšetrení a 22.606 antigénnych testov.Počet potvrdených obetí na pľúcnu formu COVID-19 vzrástol o dve osoby. „Celkový počet úmrtí 'na covid' je 12.596 a celkový počet úmrtí 's covidom' je 2462,\" skonštatoval rezort zdravotníctva.Celkový počet ukončených laboratórnych PCR testov je doteraz 3.553.956, pričom takto bolo pozitívne testovaných 407.799 osôb. Celkový počet vykonaných antigénových testov doteraz je 38.200.269, z čoho bolo pozitívne testovaných 389.849 osôb. (TASR)Ochranné rúška sa zrejme v Nemecku osobných i nákladných áut a autobusov. Ako píše v sobotňajšom vydaní denník Rheinische Post, šoféri budú musieť mať v autolekárničkách dve rúška aj po pandémii koronavírusu. Tieto informácie potvrdila i hovorkyňa ministerstva dopravy. (TASR)Prostredníctvom 10 449 vykonaných RT-PCR testov odhalili v piatok na Slovensku 1 039 nových prípadov nákazy koronavírusom. Pribudli dve obete. Informuje o tom Národné centrum zdravotníckych informácií (NCZI) na internetovej stránke covid-19.nczisk.sk.Premiér Andrej Babiš uviedol v piatok v predvolebnej debate na Českej televízii (ČT), že sa nechá  proti ochoreniu COVID-19. (TASR)Prezident Joe Biden v piatok vyhlásil, že „tretia dávka vakcíny proti koronavírusu poskytne zaočkovaným doteraz najvyššiu úroveň ochrany. Podľa vlastných slov aj on sám čoskoro dostane posilňovaciu dávku. Informovali o tom agentúry DPA a Reuters. (TASR) Ľudia sa nechávajú zaočkovať proti koronavírusu najmä z dôvodu ochrany zdravia svojich blízkych a okolia. Uviedla to až polovica opýtaných. Vyplýva to z prieskumu agentúry AKO, ktorý realizovala pre Iniciatívu za dobré vzťahy. (TASR)", "datetime": ""}
{"url": "https://www.aktuality.sk/clanok/gcx8vql/strana-spolu-voli-na-sneme-predsedu-hlasovat-sa-ma-aj-o-spojeni-s-ps/", "title": "Strana Spolu volí na sneme predsedu. Hlasovať sa má aj o spojení s PS", "body": "Mimoparlamentná strana Spolu si v sobotu na sneme v Bratislave volí svojho predsedu. Do funkcie kandidujú doterajší predseda Juraj Hipš, ktorý sa nedávno vzdal postu, a poslanec parlamentu Miroslav Kollár. Delegáti snemu budú taktiež hlasovať o spájaní sa s mimoparlamentným hnutím Progresívne Slovensko (PS).Hipš kandiduje s víziou spájania, Kollár sa spájať s PS nechce. Subjekty sa rozprávali o zlúčení už na jar, no diskusie sa vtedy zastavili. Strana Spolu ešte chcela podľa Hipša vyskúšať všetky možnosti na zvýšenie preferencií. Teraz hovorí, že vidí, kde je strop strany Spolu. Oveľa rozumnejšie je podľa neho rozvíjať potenciál v silnom subjekte. PS a Spolu už vytvorili rokovacie tímy, ktoré pripravujú spájanie.Kollár považuje myšlienku spájania sa s PS za náhly obrat. Rozumel by spájaniu tesne po voľbách alebo na jar. PS sa podľa neho rámcuje ľavicovo, on vníma „pôvodnú DNA strany Spolu skôr ako nesocialistickú, neetatistickú občiansku demokraciu“. S touto víziou kandiduje za predsedu. Do Spolu vstúpil Kollár po tom, čo vo februári opustil stranu Za ľudí aj vládnu koalíciu a v parlamente sa stal nezaradeným poslancom.", "datetime": ""}
{"url": "https://www.aktuality.sk/clanok/z827de7/prezidentka-vystupi-v-parlamente-so-spravou-o-stave-republiky-v-utorok/", "title": "Prezidentka vystúpi v parlamente so správou o stave republiky v utorok", "body": "Prezidentka Zuzana Čaputová vystúpi so správou o stave republiky v Národnej rade (NR) SR v utorok (28. 9.) doobeda. Je to o deň skôr, ako bolo avizované. TASR o tom informoval hovorca prezidentky Martin Strižinec. „Prezidentka Zuzana Čaputová vystúpi v pléne NR SR so správou o stave republiky o deň skôr, ako bolo pôvodne avizované, teda už v utorok 28. septembra 2021 o 11.00 h,“ spresnil hovorca.Čaputová vystúpila prvýkrát pred poslancami so správou o stave republiky v júni 2020, pár dní pred prvým výročím svojej inaugurácie, ktorá bola 15. júna 2019.Hovorila vtedy najmä o pandémii, jej dosahoch, ochrane najslabších, súdržnosti. Taktiež o podpore vedy, úprave hospodárskeho modelu, zmenách v školstve, podpore zdravotníctva, ale aj právnom štáte a potrebných zmenách v justícii a prokuratúre.", "datetime": ""}
{"url": "https://www.aktuality.sk/clanok/1s94kye/seliga-a-rasi-vyzvali-na-spolupracu-v-boji-proti-pandemii/", "title": "Šeliga a Raši vyzvali na spoluprácu v boji proti pandémii", "body": "Poslanec NR SR Juraj Šeliga (Za ľudí) v dnešnej relácii  poprosil ľudí, aby sa dali zaočkovať proti koronavírusu.Reagoval tak na denné počty nakazených, ktorých čísla v posledných dňoch opäť začali narastať. V tejto súvislosti vyzval aj na väčšiu spoluprácu koaličných a opozičných strán v boji proti pandémii.„Môžeme sa hádať o bezpečnostných otázkach, ekonomických témach, ale spoločne bojujme proti pandémii,\" vyzval Šeliga v relácii.Richard Raši (Hlas) v súvislosti s očkovaním uviedol, že ich strana podporuje očkovanie, no ľudia by k nemu mali dospieť vlastným rozhodnutím. Podotkol, že medzi sympatizantmi ich strany je zaočkovaných asi 70% ľudí. Podľa Rašiho by sa ľudia vedeli v očkovaní lepšie rozhodnúť, pokiaľ by rezort zdravotníctva zverejňoval detailnejšie informácie o nakazených.„Na dennej báze by sa malo zverejňovať to, koľkí z nakazených sú hospitalizovaní, koľkí sú na pľúcnej ventilácii, koľkí zomreli a koľkí boli zaočkovaní a naopak. Tieto informácie môžu ľudí motivovať, aby sa nechali zaočkovať,\" povedal Raši.Juraj Šeliga reagoval, že v tejto súvislosti vyzve aj ministra zdravotníctva. Zároveň požiadal, aby aj strana Hlas bola v boji s pandémiou konštruktívna. Nechce, aby sa pre škriepky medzi politikmi opakovala minuloročná situácia druhej vlny pandémie, kedy si situácia vyžadovala aj pomocnú ruku opozície. „Ukážme si kus dobrej vôle,\" uviedol Šeliga.Poslanci NR SR sa vyjadrili aj k súčasnej situácii v polícii a k odvolávaniu mnistra vnútra Romana Mikulca (OĽaNO).Podľa Rašiho je Mikulec zodpovedný za riadenie polície a v jej manažovaní zlyhal. „Sme za to, aby bol Mikulec vymenený,\" povedal Raši.Šeliga k téme uviedol, že polícia dnes potrebuje jasné velenie. Od Mikulca očakáva, že v krátkom čase predstaví novelu policajného zboru, ktorá v ňom prinesie stabilitu. Dodal, že Mikulec by mal do vedúcich funkcií menovať ľudí, ktorí majú jeho dôveru, aby za nich mohol prebrať zodpovednosť.Richard Raši vraj nevie nič viac o údajných materiáloch, ktoré by mohli v budúcnosti kompromitovať Romana Mikulca. Takéto materiály tento týždeň spomínal pri jeho odvlávaní v NR SR Robert Fico. Hlasovania o odvolaní Mikulca sa napríklad zdržali koaliční Kollárovci zo Sme rodina.„Kolegovia zo Sme rodina opakujú, že majú otázky na Mikulca. Je už na čase, aby si ho zavolali a vysvetlili si veci, či za ním stoja, alebo nie,\" uviedol Šeliga.V súvislosti s možným novým menom na poste ministerstva spravodlivosti uviedol, že je jedným z posledných, kto by mal zobrať funkciu akéhokoľvek ministra.", "datetime": ""}
{"url": "https://www.aktuality.sk/clanok/1qtr7vp/vo-vyzve-na-podporu-regionov-pridalo-milion-eur-pre-dalsich-30-projektov/", "title": "Vo výzve na podporu regiónov pridalo milión eur pre ďalších 30 projektov", "body": "Ministerstvo investícií, regionálneho rozvoja a informatizácie (MIRRI) SR zvýšilo pôvodnú alokáciu vo výzve na podporu rozvoja regiónov o milión eur a podporilo ďalších tridsať projektov z viac ako 500 žiadostí, ktoré sa uchádzali o grant. Na sociálnej sieti o tom informovala šéfka rezortu a vicepremiérka Veronika Remišová (Za ľudí).„Pôvodne bola dotácia 1,1 milióna eur, z čoho bolo možné podporiť 33 najlepších projektov. Do našej výzvy sa však prihlásilo až 538 projektov a my ich chceme podporiť čo najviac,“ vysvetlila Remišová. „Prostredníctvom navýšenia dotácie o milión budeme môcť financovať ďalších 30 projektov. Spolu teda 63 projektov za 2,1 milióna eur,“ dodala.Do výzvy, vyhlásenej ešte v polovici marca, sa mohli zapojiť občianske združenia, neziskové organizácie či regionálne rozvojové agentúry, ktoré pôsobia v oblasti regionálneho rozvoja. Projekty, ktorých sa podpora týka, sú zamerané na rozvoj vnútorného potenciálu územia, na podporu predchádzania sociálneho vylúčenia, ale aj zvýšenie potenciálu turistického ruchu. O prostriedky sa mohli uchádzať napríklad aj tí, ktorí sa venujú obnove hradov a rekonštrukcii pamiatok či budovaniu komunitných záhrad.", "datetime": ""}
{"url": "https://www.aktuality.sk/clanok/t9hxy87/novym-predsedom-strany-spolu-je-miroslav-kollar/", "title": "Novým predsedom strany Spolu je Miroslav Kollár", "body": "Novým predsedom mimoparlamentnej strany Spolu - občianska demokracia (OD) sa stal Miroslav Kollár, zvolili ho na sobotňajšom sneme strany. Pre TASR to potvrdil hovorca strany Matej Bučko.Kollár sa v statuse na sociálnej sieti poďakoval za dôveru. „Pokračujeme v práci na lepšom Slovensku, verím, že všetci SPOLU. A, samozrejme, nebudeme sa vyhýbať ani spolupráci s najbližšími partnermi,“ uviedol.V súboji o post šéfa strany sa Kollár stretol s doterajším predsedom Jurajom Hipšom. V prípade oboch kandidátov išlo tiež o voľbu filozofie smerovania strany. Kým Kollár je presvedčený, že Spolu má fungovať samostatne ako stredopravá a občianskodemo­kratická strana, Hipš presadzoval spojenie s Progresívnym Slovenskom (PS), ktoré by umožnilo získať dostatočné percentá vo voľbách a využiť tak odborný potenciál strany pre vytvorenie alternatívy voči súčasnej i minulej vláde.K spojeniu s PS vyzvala aj predsedníčka „progresívcov“ Irena Bihariová, v otvorenom liste členom strany Spolu argumentovala názorovou i hodnotou blízkosťou oboch politických subjektov. Ich vôľu však rešpektujú. „Rešpektujeme vôľu delegátov a delegátiek snemu strany Spolu-OD a gratulujeme Miroslavovi Kollárovi k víťazstvu v súťaži o post predsedu strany Spolu,“ spresnila s tým, že rozhodnutie vyhodnocujú v hnutí ako trvalé a určujúce pre ich ďalšie vzťahy.„Hnutie PS sa bude naďalej usilovať byť pre krajinu odbornou, hodnotovo čitateľnou alternatívou voči rozhádanej nekompetentnej koalícii a korupčnícko-extrémistickej opozícii,“ podotkla Bihariová.Oficiálnu tlačovú konferenciu po skončením snemu má Spolu-OD naplánovanú o 17.00 h.", "datetime": ""}
{"url": "https://www.aktuality.sk/clanok/5kje5xc/sud-poslal-do-vazby-stefana-zigu/", "title": "Súd poslal do väzby Štefana Žigu", "body": "„Sudca pre prípravné konanie Špecializovaného trestného súdu rozhodol o vzatí do väzby JUDr. Š. Ž., ktorý je obvinený z pokračovacieho zločinu podplácania,\" informovala hovorkyňa.Dôvodom väzby je obava z ovplyvňovania svedkov a z pokračovania v trestnej činnosti, teda kolúzna a preventívna väzba.„Súd neprijal písomný sľub obvineného a väzbu nad obvineným dohľadom probačného a mediačného úradníka nenahradil. Rozhodnutie nie je právoplatné, nakoľko obvinený podal proti nemu sťažnosť, o ktorej rozhodne Najvyšší súd SR,\" dodala Kudjaková.Štefan Žiga je príbuzný bývalého ministra hospodárstva a terajšieho poslanca za stranu Hlas Petra Žigu.", "datetime": ""}
{"url": "https://www.aktuality.sk/clanok/th5r9re/miroslav-kollar-spolu-moze-byt-stale-stranou-so-zmysluplnym-obsahom/", "title": "Miroslav Kollár: Spolu môže byť stále stranou so zmysluplným obsahom", "body": "„Verím, že tento cieľ možno naplniť aj spoluprácou, prípadne spájaním s inými stranami, toto spájanie musí mať však nielen emóciu, ale aj obsah a synergický efekt,\" uviedol Kollár.Spolu-OD chce viesť na hodnotovom základe stredopravej, občianskodemokratickej strany k presadzovaniu zmeny stavu, v ktorom je krajina v súčasnosti. „Spoločnosť je polarizovaná, frustrovaná, smutne sledujeme, ako miznú elementárne zvyšky súdržnosti,\" sumarizoval Kollár situáciu, pod ktorú sa podľa neho podpisuje neschopnosť centrálnej vlády spravovať štát a reagovať na problémy ľudí. „To potvrdzuje, že Slovensko potrebuje rekonštrukciu štátu, z môjho pohľadu je to otázka posilnenia kompetencií a financovania samospráv, ktoré v predchádzajúcom období ukázali, že sa vedia o ľudí postarať oveľa lepšie ako centrálna vláda,\" povedal. Víziu zmeny chce predstaviť do konca roka.Kollára zvolili za predsedu strany Spolu na sobotňajšom sneme, získal 98 hlasov, jeho protikandidát, doterajší predseda strany Juraj Hipš, 62. V prípade oboch kandidátov išlo tiež o voľbu filozofie smerovania strany. Kým Kollár je presvedčený, že Spolu má fungovať samostatne, Hipš presadzoval spojenie s Progresívnym Slovenskom (PS).Na sneme zvolili aj podpredsedov strany - novými sa stali Pavel Nechala a Andrea Letanovská, staronovou členkou predsedníctva ostala po voľbe Jaroslava Lukačovičová.Voľbu Kollára komentovali na sociálnej sieti aj jeho bývalí kolegovia zo strany Za ľudí. Juraj Šeliga Kollárovi pogratuloval. „Aj keď som ja v koalícii a Miro Kollár v opozícii, jeho opozičná politika je konštruktívna,\" uviedol. Tomáš Valášek, ktorý po odchode zo strany Za ľudí vstúpil do PS, zhodnotil rozhodnutie snemu slovami „takže Spolu ide samo\".", "datetime": ""}
{"url": "https://www.aktuality.sk/clanok/q8n2z8d/poslanci-sa-zidu-opat-v-utorok-caka-ich-aj-dalsia-mimoriadna-schodza/", "title": "Poslanci sa zídu opäť v utorok, čaká ich aj ďalšia mimoriadna schôdza", "body": "Poslanci Národnej rady (NR) SR sa zídu opäť v utorok (28. 9.). Pokračovať by mali v rokovaní o návrhoch zákonov na 40. schôdzi. Okrem toho ich čaká aj ďalšie mimoriadne rokovanie iniciované opozíciou.Zákonodarcovia by mali v utorok ráno začať rokovaním o novele zákona o verejnom obstarávaní z dielne podpredsedu vlády pre legislatívu Štefana Holého (Sme rodina). Prebrať by mali aj novelu zákona o prevádzke vozidiel v cestnej premávke z dielne rezortu dopravy či návrh zákona o významných investíciách, ktorý predložilo ministerstvo hospodárstva.V utorok popoludní by sa mala konať aj mimoriadna schôdza k zvyšovaniu cien energií, ktorú inicioval opozičný Smer-SD. Nasledovať by mala po prerokovaní vládneho návrhu zákona o významných investíciách, ktorý je termínovaný na utorok o 14.00 h.Smer-SD upozorňuje na prudký nárast cien elektriny, plynu a tepla. Na schôdzi chcú opoziční poslanci žiadať vládu, aby predložila kroky, ktoré podnikne na elimináciu sociálnych a hospodárskych dosahov výrazného zvýšenia cien energií. Zároveň sa chcú zaoberať postupom pri ochrane finančných záujmov SR v súvislosti s ukončením výstavby a sprevádzkovaním plynovodu Nord Stream 2.Po mimoriadnom rokovaní by mali poslanci pokračovať v riadnej septembrovej schôdzi. Čaká ich ešte viacero neprerokovaných bodov programu. Napríklad envirorezort pripravil legislatívu, podľa ktorej by v prevádzkach verejného a rýchleho stravovania mali byť zakázané jednorazové plastové výrobky. Zakázané by mali byť aj na verejných podujatiach.Poslanci OĽANO a Sme rodina zas predložili nový zákon o pomoci tehotným ženám. Podľa návrhu chcú vytvoriť podporné opatrenia pre ženu, ktorá zvažuje podanie žiadosti o umelé ukončenie tehotenstva. Nezaradený poslanec Tomáš Valášek zase navrhuje zákonom definovať životné partnerstvo, ktoré má byť prístupné pre všetky páry, bez ohľadu na pohlavie osôb, ktoré pár tvoria.Na programe schôdze sú i správy o činnosti Generálnej prokuratúry SR a Úradu špeciálnej prokuratúry za rok 2020.", "datetime": ""}
{"url": "https://www.aktuality.sk/clanok/k880fl0/bratislava-spusta-online-sluzby-pre-ludi-so-sluchovym-a-recovym-znevyhodnenim/", "title": "Bratislava spúšťa online služby pre ľudí so sluchovým a rečovým znevýhodnením", "body": "Online tlmočenie z/do slovenského posunkového jazyka i online prepis hovorenej reči na text v reálnom čase spúšťa mesto Bratislava na svojich pracoviskách prvého kontaktu. Chce tak odstrániť ďalšie bariéry a sprístupniť svoje služby aj ľuďom so sluchovým a rečovým znevýhodnením. Hlavné mesto o tom informuje na svojom webe.Nepočujúci ľudia, ktorí sa dorozumievajú len v posunkovom jazyku, nedoslýchaví či starší ľudia so slabnúcim sluchom, ale aj cudzinci, ktorým viac vyhovuje písomná komunikácia v slovenčine, podľa magistrátu často narážajú na informačné a komunikačné bariéry. „Vďaka novým službám sa výrazne zvýši ich samostatnosť a nezávislosť od pomoci iných pri vybavovaní záležitostí na úradoch mesta. Informácie mesta sa stanú pre nich zrozumiteľnejšie,“ uviedla samospráva.Pri online tlmočení sa úradník prostredníctvom video hovoru na tablete bude môcť okamžite spojiť s tlmočníkom posunkového jazyka, ktorý bude celý rozhovor tlmočiť. Rovnako pri online prepise bude možné rýchle spojenie s prepisovateľom, ktorý bude hovorenú reč úradníkov prepisovať klientovi do textovej formy.„Online tlmočník aj prepisovaný text sa bude zobrazovať na obrazovke tabletu, ktorý je k dispozícii na kontaktných pracoviskách,“ vysvetlilo mesto. V prípade telefonického rozhovoru prostredníctvom infolinky s funkciou online prepisu sa bude prepisovaný text zobrazovať na obrazovke počítača či smartfónu volajúcej osoby.Služby budú okrem magistrátu poskytované aj na kontaktných miestach mestských spoločností - Dopravného podniku Bratislava, Bratislavskej vodárenskej spoločnosti, Odvoz a likvidácia odpadu, Mestskej polície Bratislava na Obchodnej ulici, Múzea mesta Bratislavy v Starej radnici, Galérie mesta Bratislavy, Mestskej knižnice v Bratislave a Turistického informačného centra. „Pilotný projekt budeme monitorovať a dolaďovať podľa potrieb cieľovej skupiny,“ avizuje samospráva.Na Slovensku ide o najrozsiahlejší projekt tohto druhu. V hlavnom meste s ním štartujú počas Medzinárodného týždňa nepočujúcich osôb a pri príležitosti Medzinárodného dňa posunkových jazykov, ktorý pripadá na 23. septembra. Partnerom projektu je Centrum bezbariérovej komunikácie, ktorého cieľom je prostredníctvom digitálnych technológií búrať bariéry v komunikácii a pri získavaní informácií pre ľudí so sluchovým postihnutím. Viac informácií získa verejnosť na webe mesta Bratislava.", "datetime": ""}
{"url": "https://www.aktuality.sk/clanok/36zq2f7/koronavirus-nakupny-zoznam-skrati-cas-straveny-v-obchode/", "title": "Koronavírus: Nákupný zoznam skráti čas strávený v obchode", "body": "Pripomenula to hovorkyňa Úradu verejného zdravotníctva (ÚVZ) SR Daša Račková v súvislosti so zhoršujúcou sa pandemickou situáciou. ÚVZ vydal preto súbor postupov, ktoré pomôžu znížiť riziko infekcie v každodenných situáciách.„Snažte sa vyhýbať špičke a nakupujte najmä v čase, kedy sa v predajniach zvykne pohybovať menej ľudí. Rešpektujte čas vyhradený na nákupy rizikových skupín, ak je v danom okrese v platnosti,\" spresnila Račková. Ak je v okrese vyhradený čas nákupov pre seniorov nad 65 rokov a ľudí s ťažkým zdravotným postihnutím, ÚVZ im odporúča, aby ho v záujme ochrany svojho zdravia aj využili.S personálom a inými zákazníkmi je vhodné komunikovať iba v nevyhnutnom rozsahu. „Noste správne nasadené rúško alebo respirátor, prekryté majte ústa aj nos. Pri vstupe do predajne si dôkladne vydezinfikujte ruky alebo si nasaďte rukavice,\" pripomenula Račková. Zabúdať netreba ani na rešpektovanie pokynov zamestnancov predajne.ÚVZ neodporúča narúšať osobný priestor iných ľudí pri regáloch a pri pokladni. „Ak je v uličke viac ľudí, vráťte sa po tovar neskôr. Dotýkajte sa iba toho tovaru, ktorý plánujete kúpiť,\" vymenovala Račková.Ak je to možné, zákazníci by mali v predajni využívať samoobslužné skenery a uprednostňovať bezkontaktnú platbu. „Ak budete nútení využiť toaletu v nákupnom centre, snažte sa čo najmenej dotýkať povrchov, následne si dôkladne umyte a vydezinfikujte ruky,\" dodala Račková.", "datetime": ""}
{"url": "https://www.aktuality.sk/clanok/z55ws9l/krajniak-s-mikulcom-nie-sme-spokojni-no-vyckame-na-kroky-hamrana/", "title": "Krajniak: S Mikulcom nie sme spokojní, no vyčkáme na kroky Hamrana", "body": "V diskusnej relácii televízie TA3 V politike to uviedol minister práce, sociálnych vecí a rodiny a podpredseda hnutia Sme rodina Milan Krajniak.„V prípade, že sa súčasná situácia nezmení, budeme otázku zotrvania ministra vo funkcii otvárať tam, kde to máme urobiť, teda na koaličnom rokovaní,\" dodal.Spoludiskutujúci podpredseda parlamentu a podpredseda strany Smer-SD Juraj Blanár je presvedčený o opodstatnenosti požiadavky odvolať ministra vnútra SR – poukazuje na dianie v rezorte a polícii i podozrenia z manipulácie vyšetrovaní a korupčného správania ministra. Postoju Sme rodina v tomto prípade nemožno veriť. „Nepovedali ste nič na obhajobu Mikulca, napriek tomu ste ho podržali vo funkcii,\" upozornil.V diskusii Blanár viackrát odmietol komentovať vyhlásenia straníckeho lídra Roberta Fica, v prípade výroku, že „je lepšie byť mafiánom ako plagiátorom\" upozornil, že poukazovanie na túto vetu je vytrhávaním z kontextu. „Je potrebné si uvedomiť, že tie slová boli vyslovené v slovnej prestrelke a napätej situácii, ktorú svojím správaním inicioval minister financií Igor Matovič (OĽaNO),\" povedal Blanár, presvedčený, že líder OĽaNO porušil rokovací poriadok a predseda parlamentu Boris Kollár (Sme rodina) ho mal na to upozorniť. Krajniak si, naopak, myslí, že Matovič iba využil rokovací poriadok, ktorý bol schválený za vlády Smeru-SD. „Mali ste ho lepšie pripraviť,\" odkázal.Na otázku, či si obaja vedia predstaviť spoluprácu oboch subjektov v budúcnosti, Blanár povedal, že táto otázka bude relevantná až potom, keď ľudia rozhodnú vo voľbách. Krajniak priamo povedal, že si so Smerom predstaviť spoluprácu nevie. „Aj táto diskusia ukazuje, prečo,\" povedal.", "datetime": ""}
{"url": "https://www.aktuality.sk/clanok/mq6jwzq/lengvarsky-tretia-vlna-by-u-nas-mohla-vrcholit-v-oktobri/", "title": "Lengvarský: Tretia vlna by u nás mohla vrcholiť v októbri", "body": "Minister zdravotníctva Vladimír Lengvarský (nom. OĽaNO) v dnešnej relácii uviedol, že počítali so súčasným vývojom nakazených ľudí. Podľa neho to súvisí práve so slabou zaočkovanosťou obyvateľov Slovenska proti koronavírusu.„Súčasný stav je zvládnuteľný, zatiaľ to zvládame... S týmto vývojom sme pri súčasnej zaočkovanosti počítali. Naše analýzy hovoria približne o 55-percentnej zaočkovanosti,\" uviedol Lengvarský. Dodal, že musíme čeliť situácii, ktorá tu je, pretože spoločnosť je voči očkovaniu nastavená tak, ako je.Túto stredu napríklad testy na koronavírus odhalili takmer 1200 nových prípadov.Podľa Lengvarského antivaxerská kampaň na Slovensku naberá na sile a pripomenul aj napádanie očkovacích tímov v niektorých slovenských mestách.„Myslím, že by bolo dobré, aby sa spoločnosť upokojila. Nechceme opäť zavádzať núdzový stav, preto by si ľudia mali uvedomiť dôležitosť očkovania,\" uviedol.Dodal, že v situácii, v ktorej Slovensko aktuálne je a do ktorej môže ďalej smerovať, je možné, že k nejakým obmedzeniam bude musieť dôjsť. Situáciu môže zmeniť len vyššia zaočkovanosť.„Myslím si, že zhoršujúci stav bude ludí motivovať očkovať sa. Chceme ich k tomu motivovať. Je to jediná cesta, ako si ulahčiť život.\"V nedeľnej relácii padla aj otázka k povinnému očkovaniu niektorých skupín obyvateľstva. Podľa Lengvarského už na Slovensku prišiel čas sa baviť o tejto otázke, no nie je na to politická vôľa. Téma povinného očkovania má podľa ministra zdravotníctva dve roviny.„Prvá je právna, s ktorou by nemal byť problém. Druhá je vynútiteľnosť očkovania. Akým spôsobom ich budeme penalizovať? (.) Vyhodíme ich z práce? To neviem. Opakujem, že chceme, aby ľudia sami pochopili, že očkovanie je jedina cesta, ako pomôcť,\" uviedol Lengvarský.Nemecko napríklad prestane od 1. novembra vyplácať pre ľudí, ktorí sa nedali zaočkovať proti koronavírusu. Cieľom je povzbudiť ľudí, aby sa rozhodli pre očkovanie.Podobné opatrenia zatiaľ na Slovensku zrejme nebudú realitou. Lengvarský naznačil, že na koaličnej rade by sa mala otvoriť otázka, ako sa k takýmto témam postaviť. Uviedol, že akékoľvek opatrenia k zvýšeniu očkovania sú dobré, nevie však, či je na Slovensku možnosť po právnej stránke niekomu niečo odoprieť.V závere relácie sa Lengvarský vyjadril aj k plošnému zatvoreniu škôl. Uviedol, že v súčasnej situácii asi nebude potrebné pristúpiť k takémuto kroku, no nikdy sa nedá nič vylúčiť.Pandémia by podľa ministra zdravotníctva mohla na Slovensku vyvrcholiť v októbri. Myslí si, že koronavírus tu ale s nami bude naďalej a verí, že jeho nákazlivejšia verzia už nepríde. Lengvarský tiež dúfa, že by už núdzový stav nemusela vláda opäť zavádzať, rovnako ďalšie plošné testovanie, ktoré je finančne náročné.", "datetime": ""}
{"url": "https://www.aktuality.sk/clanok/bf6bnr2/nezaradeny-poslanec-valasek-koalicia-robi-na-borisa-kollara-len-natlak/", "title": "Nezaradený poslanec Valášek: Koalícia robí na Borisa Kollára len nátlak", "body": "Uviedol, že správne koaličné zákony nemá problém podporiť tak, ako to robil doteraz. Slová o možnosti vládnuť aj bez Sme rodina s podporou nezaradených poslancov sú podľa neho formou nátlaku na hnutie Borisa Kollára, aby pristúpil na vzdanie sa kontroly nad Slovenskou informačnou službou či Generálnou prokuratúrou SR.„Z tejto koalície som už odišiel pred vyše polrokom. Na tomto stave sa nič nezmení, nie som otvorený ponukám, nemám záujem o žiadne pozície v tejto koalícii. Plnou silou sa venujem budovaniu alternatívy, aby si slovenský volič v budúcich voľbách nemusel vyberať medzi súčasnou koalíciou s jej prešľapmi a súčasnou parlamentnou opozíciou s jej biľagom korupcie či fašizmu,\" povedal na utorkovej tlačovej konferencii Valášek. Po svojom odchode zo Za ľudí sa stal súčasťou mimoparlamentného Progresívneho Slovenska (PS).Valášek doplnil, že nebude hlasovať s opozičnými stranami za odvolanie premiéra Eduarda Hegera (OĽANO). Dodal, že ako nezaradený poslanec zahlasuje za každý dobrý zákon z dielne koalície, no ak predloží nepripravené či škodlivé zákony, nepodporí ich.Premiér v pondelok povedal, že si vie predstaviť prípadnú vládu bez Sme rodina s podporou nezaradených poslancov, ak to bude viesť k výsledkom v prospech občanov. Podstatná je preňho stabilná vláda. Uviedol to po rokovaní odbornej pracovnej skupiny k situácii v bezpečnostných zložkách, na ktorej sa hnutie Sme rodina nezúčastňuje. Líder OĽANO a vicepremiér Igor Matovič cez víkend pripustil koalíciu bez Sme rodina, ak bude blokovať očistný proces.", "datetime": ""}
{"url": "https://www.aktuality.sk/clanok/6y20d0n/najvyssi-sud-odmietol-dovolanie-ministerky-kolikovej-vo-veci-hascaka/", "title": "Najvyšší súd odmietol dovolanie ministerky Kolíkovej vo veci Haščáka", "body": "TASR o tom v utorok informovala hovorkyňa NS SR Alexandra Važanová.„Najvyšší súd dovolanie ministerky spravodlivosti v trestnej veci Jaroslava H. odmietol z dôvodu, že vydaním uznesenia o zrušení trestného stíhania generálnym prokurátorom SR materiálny dôvod väzby nie je daný,\" uviedla hovorkyňa.Ministerka spravodlivosti podala dovolanie v apríli. Uviedla vtedy, že dôvody zrušenia väzby obvineného Jaroslava Haščáka považuje za hlboko neodôvodnené.Generálny prokurátor SR Maroš Žilinka zrušil koncom augusta v súvislosti s kauzou Gorila obvinenie voči finančníkovi Jaroslavovi Haščákovi, ale aj bývalému riaditeľovi kontrarozviedky SIS Ľubomírovi Arpášovi a voči Arpášovej manželke.", "datetime": ""}
{"url": "https://www.aktuality.sk/clanok/7n9gze1/slovenski-jezuiti-zverejnili-o-com-sa-rozpravali-s-papezom/", "title": "Slovenskí jezuiti zverejnili, o čom sa rozprávali s pápežom", "body": "Spoločnosť Ježišova zverejnila v utorok rozhovor na svojom webe.„Všetky tieto štyri kroky sú potrebné, aby sme ich naozaj prijali. Každá krajina musí vedieť, či to dokáže. Ak necháte prisťahovalcov bez integrácie, upadnú do biedy, čo znamená, že ste ich neprijali,\" povedal pápež.Fenomén utečenectva podľa jeho slov treba dôkladne skúmať a pochopiť jeho príčiny, najmä geopolitické. „Je dobre, ak pochopíme, čo sa deje v Stredomorí a aké hry hrajú mocnosti, ktoré majú prístup k moru, aby ho kontrolovali a ovládali. Pochopiť príčiny a dôsledky,\" dodal.Jeden z jezuitov povedal pápežovi o vnútornom napätí v katolíckej cirkvi na Slovensku. Spýtal sa pápeža, ako sa stavia k ľuďom, ktorí na neho hľadia podozrievavo. Hlava katolíckej cirkvi poukázala na to, že sú aj ľudia, ktorí majú zlomyseľné poznámky na jeho adresu.„Občas mi dôjde trpezlivosť. Najmä, keď vynášajú súdy bez toho, aby viedli skutočný dialóg. Tam nič nezmôžem. Ja si idem za svojím, nedám sa vtiahnuť do ich sveta ideí a fantázie. Nechcem tam vstupovať a uprednostňujem kázanie, kážem,\" povedal pápež.Poznamenal, že niektorí mu zas vyčítajú, že nehovorí o svätosti. \"Vravia, že stále hovorím o sociálnej otázke a že som komunista. Aj napriek tomu, že som napísal celú apoštolskú exhortáciu o svätosti Gaudete et exsultate,\" povedal slovenským jezuitom.Pápež odpovedal aj na otázku, čo by malo jezuitom pri ich pastoračnej práci na Slovensku najviac ležať na srdci. Poznamenal, že mu vždy prichádza na um slovo „blízkosť\". Jezuitov poprosil o štvorakú blízkosť: blízkosť k Bohu, o vzájomnú blízkosť, o blízkosť biskupovi a pápežovi a o blízkosť Božiemu ľudu, ktorá je podľa slov Svätého Otca najdôležitejšia.Pápež František absolvoval na Slovensku apoštolskú cestu od 12. do 15. septembra. Počas nej navštívil Bratislavu, Košice, Prešov a Šaštín. ", "datetime": ""}
{"url": "https://www.aktuality.sk/clanok/ymnp6r5/koronavirus-druha-davka-vakciny-ma-silnu-imunitnu-odozvu-tvrdi-johnson-and-johnson/", "title": "Koronavírus: Druhá dávka vakcíny má silnú imunitnú odozvu, tvrdí Johnson & Johnson", "body": "Johnson & Johnson vo svojom vyhlásení uvádza, že vykonala dve štúdie s ľuďmi, ktorých v minulosti zaočkovali jej jednodávkovou vakcínou Janssen. Na základe týchto štúdii zistili, že druhá dávka tejto vakcíny u ľudí vo veku 18 až 55 rokov vyvoláva zvýšenie počtu protilátok.„Posilňujúca dávka vakcína od Johnson & Johnson proti COVID-19 zvýšila reakciu protilátok medzi účastníkmi štúdie, ktorí v minulosti dostali našu vakcínu,\" uviedol Mathai Mammen, jeden z vedúcich výskumných pracovníkov firmy Johnson & Johnson.Spoločnosť v súčasnosti rokuje so svetovými kontrolnými úradmi vrátane amerického Federálneho úradu pre kontrolu potravín a liečiv (FDA) a Európskej agentúry pre lieky (EMA) o použití posilňujúcej dávky svojej vakcíny Janssen.", "datetime": ""}
{"url": "https://www.aktuality.sk/clanok/6q5x6w2/bratislavsky-primator-to-ze-d4-nebude-priamo-napojena-na-d1-je-obrovske-zlyhanie-statu/", "title": "Bratislavský primátor: To, že D4 nebude priamo napojená na D1, je obrovské zlyhanie štátu", "body": "Reagoval tak na margo nedokončenej križovatky diaľnic D1 a D4.Primátor tvrdí, že minimálne už pred piatimi rokmi bolo známe, že toto kľúčové prepojenie sa nebude realizovať v rámci jednej zákazky so zvyškom projektu D4/R7. Je podľa neho nepochopiteľné, že realizácia tohto prepojenia sa začala obstarávať až na konci tohtoročného leta.„Keď som na to vládu Petra Pellegriniho na jej bratislavskom výjazdovom rokovaní ešte v roku 2019 upozorňoval, dostali sme odpoveď, že problém s prepojením D4 a D1 nie je. No zjavne bol a fakt by som chcel vedieť, ako ho chceli riešiť. Lebo inak ako hanbou sa to teraz nazvať nedá,\" uviedol Vallo.Deklaruje, že aj keď dosahy nového obchvatu sa priamo týkajú dopravy v Bratislave, hlavné mesto na tento projekt v réžii Národnej diaľničnej spoločnosti (NDS) a ministerstva dopravy prakticky nemalo a nemá žiaden vplyv.„Napriek tomu sme pripravení pomôcť štátu so sanovaním tohto problému, aby sa chýbajúce napojenie dvoch diaľnic spojazdnilo čo najrýchlejšie. Pre Bratislavu je to absolútna priorita,\" vyhlásil primátor.Rozhodujúcim kritériom pre ďalší postup v súvislosti s dostavbou prepojenia diaľnic je z pohľadu bratislavskej samosprávy čas realizácie. Vallo tvrdí, že magistrát bude súčasťou pracovných skupín s ministerstvom dopravy, NDS a Bratislavským samosprávnym krajom a podporí všetky vhodné možnosti na urýchlenie projektu. \"Prínosom by určite bolo, ak by sa nové pripájače odovzdávali do užívania postupne, ihneď po dokončení a v poradí dôležitosti pre odbremenenie Bratislavy od tranzitu,\" poznamenal Vallo.Podľa mesta je však zrejmé, že plnohodnotné odľahčenie dopravy v Bratislave vďaka novému obchvatu je stále hudbou budúcnosti. Spojazdnené úseky nového obchvatu D4 však podľa primátora môžu byť bez hlavného napojenia aspoň v nejakej miere prínosom.„Vhodným zavedením mýta pre nákladnú dopravu na D1 v meste by sa teoreticky mohla značná časť tranzitnej dopravy presmerovať od Jaroviec na Trnavu na D4 až po novú cestu R7 a opačne, čím by sa mohla odbremeniť Einsteinova ulica a Prístavný most,\" vysvetlil.Tento tranzit by sa ale musel napojiť späť na súčasnú D1 hneď za Prístavným mostom na takzvanom rondeli Prievoz. \"Ministerstvo dopravy a NDS musia posúdiť, či táto mimoúrovňová križovatka takýto objem dopravy zvládne,\" podotkol primátor Bratislavy.", "datetime": ""}
{"url": "https://www.aktuality.sk/clanok/jlgzlfr/poslanci-posunuli-rodicovsky-prispevok-pre-starych-rodicov-do-2-citania/", "title": "Poslanci posunuli rodičovský príspevok pre starých rodičov do 2. čítania", "body": "Mohli by sa tak starať o vnúčatá s finančnou podporou štátu a rodičom by bolo umožnené vrátiť sa do pracovného života. Rovnakú možnosť by mali dostať aj nebiologickí starí rodičia, ktorí sú rodičia náhradných rodičov alebo rodičia manžela alebo manželky rodiča dieťaťa. Vyplýva to z návrhu zákona o rodičovskom príspevku, ktorý posunuli poslanci Národnej rady (NR) SR v utorok do druhého čítania.Poslanci koalície v návrhu chcú, aby sa zadefinovali nové oprávnené osoby, ktoré si môžu uplatniť nárok na rodičovský príspevok. Ide o starého rodiča, rodiča náhradného rodiča alebo rodiča manžela/manželky rodiča dieťaťa, ktorý je poberateľom starobného alebo predčasného starobného dôchodku.„Súčasne sa navrhuje, aby si starý rodič mohol uplatniť nárok na rodičovský príspevok len s písomným súhlasom rodiča dieťaťa,\" uviedli poslanci v dôvodovej správe.Starému rodičovi by sa zároveň poskytoval rodičovský príspevok vo vyššej sume v prípade, ak by rodič dieťaťa poberal materské. Ak napríklad matka dieťaťa poberala materské a po skončení materského si nárok na rodičovský príspevok so súhlasom rodiča uplatní starý rodič, vznikne mu nárok na rodičovský príspevok vo vyššej sume.Návrh zákona by mal upraviť podmienky zastavenia výplaty rodičovského príspevku. Počas doby zastavenia výplaty rodičovského príspevku rodičovi na základe rozhodnutia súdu by si nemohol uplatniť nárok na rodičovský príspevok ani starý rodič.Účinnosť návrhu zákona o rodičovskom príspevku navrhujú poslanci od 1. januára 2022.", "datetime": ""}
{"url": "https://www.aktuality.sk/clanok/ttb0l5t/na-slovensku-ma-virtualne-sidlo-takmer-40-000-firiem/", "title": "Na Slovensku má virtuálne sídlo takmer 40 000 firiem", "body": "Vyplýva to z aktuálnych údajov poradenskej spoločnosti Dun & Bradstreet, ktorá skúmala najrozšírenejšie miesta, kde má adresu viac ako 50 subjektov. V Českej republike sú virtuálne sídla ešte obľúbenejšie.„Najobľúbenejším sídlom je, prirodzene, Bratislava, kde v rôznych jej častiach je virtuálne usídlených až 28.507 podnikov, čo predstavuje až 75 percent z celkového počtu,“ uviedla analytička Dun & Bradstreet Petra Štěpánová.Absolútnymi favoritmi sú pritom Karpatské námestie v bratislavskej mestskej časti Rača, kde sídli 3193 spoločností, Tallerova ulica (965) a Račianska ulica (851) z bratislavskej mestskej časti Nové Mesto. Obľúbenými adresami mimo metropoly sú aj Hlavná ulica v Štúrove (536 firiem), Južná trieda v Košiciach (341) či Mostná ulica v Nitre (322).Virtuálne adresy podľa Štěpánovej najčastejšie využívajú startupy, malé jedno- až dvojosobové eseročky či pobočky zahraničných spoločností, ktoré k svojmu fungovaniu nepotrebujú vlastné podnikateľské priestory, čo im prináša významnú úsporu nákladov. „Na druhú stranu vždy upozorňujeme, že firmy s virtuálnym sídlom môžu predstavovať zvýšené riziko v obchodnom styku,“ dodala analytička.V susednej Českej republike je o virtuálne sídla ešte vyšší záujem. Tam podľa dát využíva túto možnosť bezmála 120 000 firiem, teda každá piata spoločnosť. Aj tu má najväčšie zastúpenie hlavné mesto Praha, kde sídli viac ako 80 percent takýchto spoločností.", "datetime": ""}
{"url": "https://www.aktuality.sk/clanok/yqgqccp/odborari-ziadaju-lepsie-podmienky-pre-zdravotnikov-podpisuju-preto-deklaraciu/", "title": "Odborári žiadajú lepšie podmienky pre zdravotníkov, podpisujú preto deklaráciu", "body": "Spustilo preto deklaráciu, v ktorej majú lekári vyjadriť svoj súhlas s prípadnými výpoveďami zo služieb. Štrajkovať však lekári nemajú. Odborári upozorňujú na dlhotrvajúci rozpad zdravotníctva, ktorý pandémia ešte viac prehĺbila. Ministerstvo zdravotníctva (MZ) SR reagovalo, že pracuje na postupnom systematickom zlepšovaní zdravotníctva so zreteľom na pacienta aj zdravotníckeho pracovníka.Podľa predsedu LOZ Petra Visolajského deklarácia do štrajku nevyústi, pretože lekári zo zákona štrajkovať nemôžu. Dodal však, že bez súhlasov s nadčasmi slovenské nemocnice nebudú do polroka schopné fungovať. Predseda LOZ verí, že dostatok podpisov prebudí vládu a ministerstvo, s ktorým sa v minulosti združenie snažilo o veci komunikovať. „Žiaľ, z týchto stretnutí sme nadobudli presvedčenie, že riešenie neprináša ani súčasný minister,“ skonštatoval na utorkovej tlačovej konferencii. Dodal, že rozhodujúca časť lekárov už deklaráciu podpísala.Reforma nemocníc podľa združenia nerieši ani nedostatok personálu, ani problém podfinancovaného zdravotníctva. „Optimalizácia siete nemocníc nerieši príčiny problémov v zdravotníctve, ale následky, a to je nebezpečné,“ uviedol Visolajský.Odborári považujú za najdôležitejšie kroky k záchrane zdravotníctva kvalitné vzdelávanie lekárov a stabilizáciu skúsených lekárov, ktorí odchádzajú za lepšími podmienkami. Predseda združenia priblížil, že namiesto nich pracujú mladí absolventi, čo nie je vždy adekvátna starostlivosť. Následne často aj oni odchádzajú do zahraničia, pretože sa nemajú od koho učiť.Jednou z požiadaviek združenia sú preto vyššie mzdy zdravotníkov, ktoré by podľa Visolajského mali dobehnúť minimálne úroveň krajín V4. Dodal, že nejde o to, aby mali lekári viac peňazí, ale aby boli motivovaní ostať na Slovensku a vrátiť sa zo zahraničia naspäť. „Nielen Západ, ale už aj okolité štáty ako Poľsko, Maďarsko a Česko pristúpili k radikálnemu zvýšeniu miezd lekárov. Ak Slovensko na túto situáciu adekvátne nezareaguje, zdravotný systém sa personálne zrúti,“ uviedli zástupcovia združenia.Okrem toho LOZ žiada zabezpečiť pre nemocnice platby zo zdravotných poisťovní tak, aby mali pokryté všetky náklady súvisiace s adekvátnou starostlivosťou. „Nemocnice by mali mať zaplatené za to, čo poskytujú pacientom,“ uviedol predseda LOZ UNLP Košice Peter Zimmermann. Žiadajú tiež zrušiť „ponižujúce a diskriminačné“ nepeňažné plnenie či zreformovať vzdelávanie mladých lekárov.Rezort zdravotníctva v reakcii uviedol, že pracuje na adekvátnom ohodnotení zdravotníkov, na zefektívnení systému vzdelávania či na zjednodušení podmienok na vstup na Slovensko pre lekárov z tretích krajín. Poukázal tiež na reformu zdravotníctva, ktorá zahŕňa reformu nemocníc, ambulantnej sféry a urgentnej zdravotnej starostlivosti.„Čo v konečnom dôsledku prinesie kvalitnú zdravotnú starostlivosť pacientom a zdravotníckym pracovníkom kvalitné podmienky na prácu,\" uviedla hovorkyňa MZ SR Zuzana Eliášová.Ministerstvo dodalo, že je vo veci otvorené konštruktívnemu dialógu. „Najmä v čase, keď vstupujeme do aktívnej tretej vlny pandémie, prosíme druhú stranu, aby uprednostnila konštruktívny dialóg miesto zneisťovania svojich kolegov prostredníctvom verejných vystúpení,“ uviedlo MZ.", "datetime": ""}
{"url": "https://www.aktuality.sk/clanok/kvh1709/v-koalicii-si-podla-sulika-zvysili-sance-na-dovladnutie/", "title": "V koalícii si podľa Sulíka zvýšili šance na dovládnutie", "body": "V diskusii na TASR TV to povedal predseda SaS a minister hospodárstva Richard Sulík.„Týmto prestupom sa situácia výrazne ukľudnila, hádky v strane Za ľudí boli na dennom poriadku. Teraz je to už bezpredmetné,“ uviedol Sulík. Dodal, že nová mocenská situácia v parlamente si nemusí nevyhnutne vyžiadať ďalšie zmeny na úrovni vlády.„Pre mňa je relevantný postoj premiéra, celý náš 19-členný poslanecký klub podporuje vládu Eduarda Hegera (OĽANO). Premiéra som o prestupe vopred informoval a tieto veci sme si prešli,“ povedal Sulík s tým, že v tejto chvíli nemá dôvod robiť ďalšie kroky, keďže status quo je pre SaS akceptovateľný.Hegerovu vládu bude celý klub SaS podporovať aj v prípade, že by sa hnutie Sme rodina rozhodlo odísť z koalície, alebo by sa spoluprácu s Borisom Kollárom rozhodlo ukončiť OĽANO ako dominantný koaličný partner.„Nezaradený poslanec Miroslav Kollár sa už vyjadril, že si vie predstaviť takúto vládu podporovať. Samozrejme, treba s ním spraviť korektnú dohodu. Tým pádom by poslancov bolo 76 a bola by to parlamentná väčšina,“ naznačil predseda SaS.Pre Sulíka sú programové priority hnutia Sme rodina akceptovateľné a tvrdí, že jeho ministerstvo pristupuje z pozitívneho uhla pohľadu aj k projektu výstavby nájomných bytov. „Máme odborné výhrady technického charakteru, trvá to chvíľu, kým sa to sprace zo sveta. Sme tomuto otvorení a podporujeme to,“ skonštatoval s tým, že jeho tím zasa od začiatku roka pripravuje nový diel „podnikateľského kilečka“.„Ale dôležitý bod nášho programu je očista spoločnosti od korupcie. Netvárme sa, že také niečo ako vojna v polícii neexistuje. Dúfajme, že vrcholí a nie je to predzvesť niečoho ešte horšieho. Nastal čas, treba s tým naozaj niečo robiť,“ doplnil. Aj keby sa ukázalo, že obvinení vyšetrovatelia NAKA v niečom pochybili, podľa predsedu SaS nie je korektné hovoriť o vzniku novej „mafie“ v orgánoch činných v trestnom konaní.Ku konkrétnym opatreniam na riešenie situácie sa vyjadrovať nechcel. Poznamenal len, že napríklad on už pred voľbami podporoval návrat k pôvodnej kompetencii ministra vnútra samostatne vyberať policajného prezidenta. „Keď raz má byť minister vnútra zodpovedný za chod svojho ministerstva, a do toho patrí aj činnosť polície, tak mu nemôžeme zároveň zviazať ruky. Musí mať možnosť odvolať a menovať policajného prezidenta,“ podčiarkol predseda SaS.", "datetime": ""}
{"url": "https://www.aktuality.sk/clanok/9nt3f7r/prezidentka-na-pode-osn-pripomenula-papezove-slova-zo-slovenska-cely-prejav/", "title": "Prezidentka na pôde OSN pripomenula pápežove slová zo Slovenska (celý prejav)", "body": "Vážený pán predseda valného zhromaždenia, vážený pán generálny tajomník,vážené kolegyne, kolegovia, excelencie, vážené dámy a páni,skutočnosť, že sa aspoň niektorí z vás môžu po dvoch komplikovaných pandemických rokoch stretnúť osobne, ma napĺňa určitým optimizmom. Optimizmom, že veda môže a naozaj aj ponúka riešenia. Optimizmom, že ak budeme rešpektovať vedecké odporúčania, zvládneme aj výzvy, ktoré sú pred nami.Je pravdou, že sme na tom oveľa lepšie ako pred rokom. Vakcíny nám ponúkajú jednoznačnú cestu von z pandémie. Kde však vedci už uspeli – pri sekvenovaní vírusu či výrobe bezpečných vakcín – tam politika ešte stále zlyháva.Pred rokom sme dali viaceré sľuby a dokázali zabezpečiť aj potrebné zdroje. Na celom svete bolo podaných viac ako 5 miliárd dávok vakcín, ale z toho takmer 75 % len v desiatich krajinách. V päťdesiatich krajinách sveta je navyše menej ako 5 %-ná zaočkovanosť, pričom v polovici z nich dosahuje úroveň zaočkovania len 1 %. Tento stav je zlyhanie medzinárodnej politiky, na ktoré sa pozeráme v priamom prenose.Vakcinačný egoizmus len odďaľuje koniec pandémie a poskytuje vírusu čas na vznik nových smrteľnejších mutácií. Solidarita by mala byť záväzným princípom, nie voliteľnou možnosťou. Vakcíny musia byť dostupné pre všetkých, a preto Slovensko bude pokračovať v podpore projektu COVAX. Aj keď sa postupne blížime k zvládnutiu covid-19, neponáhľajme sa s návratom do normálu, len preto, že môžeme. Naše spomienky na to, ako veci bol predtým, musíme doplniť aj o reflexiu toho, či boli správne. Generálny tajomník Guterres správne zadefinoval vo svojej správe „Our Common Agenda“, že máme spoločné priority. Slovensko sa pod ne plne podpisuje. Jednoducho, našou spoločnou úlohou je zachrániť našu planétu.Kým predtým Zem len šepkala, dnes kričí, že nás už nevládze udržať, že ľudstvo je príliš ťažké bremeno na to, aby ho uniesla. Záchrana planéty nie je sľub, ktorý prijmeme dnes a splnia ho tí, ktorí prídu po nás.Váhali sme tak dlho, že si už nemôžeme dovoliť ďalšiu generáciu politických lídrov, ktorí len hovoria, ale nekonajú. Dnes je to už naozaj len na nás. Záchrana našej planéty znamená urýchlenie našej reakcie na klimatickú krízu. Zistenia nedávnej správy IPCC môžu byť šokujúce. Správa však, len konštatuje fakty. Za menej ako šesť mesiacov sa nám podarilo uzavrieť globálnu dohodu o spravodlivejšom zdaňovaní. Rovnako rýchlo musíme dosiahnuť aj dohodu, ktorá zabráni ďalším nadmerným únikom emisií uhlíka do atmosféry. Nadchádzajúca konferencia COP26 v Glasgowe musí udať tempo pre podstatne rýchlejšiu zmenu nášho konania a radikálne zníženie emisií. Slovensko do roku 2030 zníži svoje emisie o 55 % a do roku 2050 sa spolu s ostatnými krajinami Európskej únie stane klimaticky neutrálnym. Do roku 2023 prestaneme tiež používať uhlie na výrobu elektriny a tepla.V nasledujúcich rokoch navyše vynaložíme takmer 6 % nášho HDP na obnovu hospodárstva, z čoho jedna tretina pôjde na transformáciu nášho hospodárstva na tzv. zelenú ekonomiku. Nič z toho však nebude jednoduché. Slovensko je v prepočte na obyvateľa najväčším výrobcom automobilov na svete. Čistejšia mobilita, lokálne vyvinuté a vyrobené ekologickejšie batérie budú prispievať k dekarbonizácii dopravy nielen na Slovensku, ale po celom svete.Sme v tejto súvislosti pripravení podeliť sa o naše vlastné riešenia, ale aj učiť sa od tých najlepších. Musíme oddeliť hospodársky rast od degradácie, ktorú týmto rastom spôsobujeme našej planéte. A podporiť tých, ktorí sú a budú týmito zmenami najviac zasiahnutí, tých, ktorí sú nútení utekať zo svojich domovov v dôsledku povodní alebo období sucha, ale aj tých, ktorí prichádzajú o prácu, pretože zatvárame tie továrne, ktoré najviac znečisťujú životné prostredie. Tzv. Zelený klimatický fond musícbyť dostatočne financovaný a prístupný. Na samite v čínskom Kunmingu musíme všetci prispieť svojim dielom k ochrane biodiverzity. Na Slovensku bude do roku 2025 polovica územia našich národných parkov v bez-zásahovom režime. Za 10 rokov to budú až tri štvrtiny celkovej rozlohy našich národných parkov. Excelencie,ak nezastavíme globálne otepľovanie, budú trpieť budúce generácie. Naše zlyhanie poškodí multilateralizmus a podnieti násilie. Záchrana našej planéty preto znamená aj podporu medzinárodného poriadku založeného na pravidlách a princípoch právneho štátu doma i v zahraničí. Porušovanie týchto pravidiel ohrozuje nás všetkých, nielen tých, ktorých sa priamo dotýka na Ukrajine, v Sýrii, Mjanmarsku alebo v regióne Sahelu.Hlavnou úlohou Bezpečnostnej rady OSN je udržiavať medzinárodný mier a bezpečnosť. Príliš často však vidíme, ako nie je schopná konať. O zastavení násilia a poskytnutí humanitárnej pomoci sa nemožno dohadovať a vyjednávať, musí to byť naša najvyššia priorita. Musíme takisto zvýšiť odolnosť našich vlastných demokracií a podporovať tých, ktorí sa dožadujú dodržiavania svojich základných práv vrátane slobody prejavu alebo zhromažďovania. Tieto práva nie sú „menu“, z ktorého si vlády môžu vyberať. Občania musia mať možnosť tieto práva slobodne vykonávať – či už v Bielorusku, kde je z politických dôvodov perzekuovaných 650 ľudí, ako napríklad sociologička Valeria Kosťugová, alebo na okupovanom Kryme, vo Venezuele, Rusku či v Sin-ťiangu. Vážené Valné zhromaždenie, vývoj a poučenia z Afganistanu budú mať určite vysokú prioritu počas jednotlivých rokovaní tohtoročného zasadnutia. Je to tak správne, pretože táto reflexia je potrebná. Musíme však tiež naliehavo poskytnúť humanitárnu pomoc ľuďom v Afganistane, z ktorých 40 % dnes čelí akútnemu nedostatku potravín. V posledných dvoch desaťročiach mohli dievčatá a ženy v Afganistane vykonávať svoje legitímne práva. O tieto nemôžu byť pripravené. Spoločne s predsedníčkou vlády Islandu, predsedníčkou vlády Nového Zélandu a ďalšími politickými líderkami sme spustili výzvu na podporu afganských dievčat a žien. Vyzývam vás, aby sme spojili svoje sily a zabezpečili, aby sa toto naše úsilie premenilo aj na konkrétne kroky podpory. Na záver by som chcela zdôrazniť význam inkluzívnosti. Nemôžeme zachrániť našu planétu, ak z tohto úsilia vynecháme zraniteľné skupiny – ženy, dievčatá, menšiny. Tichá pandémia rodovo-podmieneného násilia môže byť pre zdravie našich spoločností rovnako smrtiaca ako akákoľvek iná pandémia. Naše dlhodobé stratégie sa – nech sú akokoľvek skvelé – stanú len krátkodobou epizódou, ak do nich nezapojíme mladých ľudí.Na záver mi dovoľte pripomenúť slová, ktoré pápež František adresoval našej mládeži počas svojej nedávnej návštevy Slovenska: „Nenechajte sa ovládnuť smútkom alebo rezignovaným znechutením tých, ktorí hovoria, že sa nič nezmení.“ My dokážeme zmeniť svet okolo nás k lepšiemu. Začnime teraz. Ďakujem.", "datetime": ""}
{"url": "https://www.aktuality.sk/clanok/ps7jby8/byvaly-policajny-prezident-tibor-gaspar-zostava-nadalej-vo-vazbe/", "title": "Bývalý policajný prezident Tibor Gašpar zostáva naďalej vo väzbe", "body": "Senát Najvyššieho súdu (NS) SR na utorkovom neverejnom zasadnutí rozhodol, že dôvod kolúznej väzby u obvinených aj naďalej trvá. TASR o tom informovala hovorkyňa NS SR Alexandra Važanová.„Senát 3T Najvyššieho súdu na dnešnom neverejnom zasadnutí v trestnej veci PaedDr. Tibora G., Mgr. Róberta K. a Mgr. Milana M. čiastočne vyhovel sťažnostiam obvinených v zmysle zúženia rozsahu väzobných dôvodov s tým, že bol u obvinených vypustený dôvod preventívnej väzby,\" uviedla Važanová. Senát súčasne rozhodol, že dôvod kolúznej väzby u obvinených aj naďalej trvá.Tibor Gašpar a ďalší policajní exfunkcionári boli zadržaní v rámci vlaňajšej policajnej akcie Očistec. V prípade padli obvinenia pre zločin založenia, zosnovania a podporovania zločineckej skupiny, zneužívania právomoci verejného činiteľa a pre zločin korupcie. Vo väzbe sú preto, aby nemohli ovplyvňovať svedkov na slobode a pokračovať v trestnej činnosti.", "datetime": ""}
{"url": "https://www.aktuality.sk/clanok/bmmzgv4/odborari-sa-s-vladou-na-zvyseni-platov-v-prvom-kole-nedohodli-planuju-protesty/", "title": "Odborári sa s vládou na zvýšení platov v prvom kole nedohodli, plánujú protesty", "body": "Zatiaľ čo KOZ žiada zachovanie všetkých benefitov a rast platov o 13 %, vláda so zvyšovaním platov neráta. Odborári plánujú \"v najbližších dňoch\" protestné zhromaždenia. Úrad vlády aj ministerstvo financií žiadajú o zdržanlivosť.„Pokiaľ vláda nepristúpi na naše podmienky a bude nám núkať nulu alebo číslo blížiace sa k nule, pristupujeme k ďalším aktivitám, prostredníctvom ktorých chceme prezentovať naše požiadavky a primeť vládu k tomu, aby si vypočula hlas štátnych zamestnancov a aby zohľadnila ich prácu aj v platovom ohodnotení,\" povedala v utorok po skončení rokovania na úrade vláde viceprezidentka KOZ Monika Uhlerová.KOZ predložilo vláde návrh kolektívnej zmluvy ešte v júli. Podľa Uhlerovej je zvýšenie miezd o 13 % podložené tým, že práve o toto percento sa prepadli tabuľkové platy v najnižšej triede oproti minimálnej mzde. Ďalším argumentom je predpokladaný rast nominálnych miezd na Slovensku, mimoriadny rast cien, ale aj vlaňajšie nulové zvýšenie platov.Vedúci úradu vlády Július Jakab pripomenul, že to bolo iba prvé kolo rokovaní, v ktorom išlo o „komunikáciu požiadaviek odborárov a pohľadu tých, ktorí majú zodpovedne spravovať peniaze ľudí, ktorí sa na tieto platy skladajú\". Požiadavka o historicky najvyššie zvyšovanie platov o 13 % v čase tretej vlny pandémie nového koronavírusu je podľa Jakaba nereálna a odborárov požiadali o jej prehodnotenie.Štátny tajomník Ministerstva financií SR Marcel Klimek spresnil, že požadované zvýšenie platov štátnych a verejných zamestnancov by si vyžiadalo približne jednu miliardu eur zo štátneho rozpočtu. Pripustil však, že po prehodnotení daňovej a makroekonomickej prognózy pristúpi rezort k revízii východísk a v druhom kole rokovaní by mali o požiadavkách \"reálne rokovať\".", "datetime": ""}
{"url": "https://www.aktuality.sk/clanok/ngz8ky4/pri-invalidnom-dochodku-bude-upraveny-autizmus-poslanci-schvalili-novelu/", "title": "Pri invalidnom dôchodku bude upravený autizmus, poslanci schválili novelu", "body": "Vyplýva to z novely tohto zákona, ktorú v utorok schválilo plénum Národnej rady (NR) SR. Dôjde tak k zjednodušeniu posudkovej činnosti v týchto prípadoch.Do skupiny sa podľa novely doplnia choroby, ako detský autizmus, atypický autizmus, Rettov syndróm, iná detská dezintegračná porucha, hyperaktívna porucha spojená s mentálnou retardáciou a stereotypnými pohybmi, Aspergerov syndróm, iné poruchy autistického spektra, či nešpecifikované poruchy autistického spektra.„Medzi dospelými autistami je takmer 100 % nezamestnanosť, pričom veľa z nich má dostatočné schopnosti a zručnosti na to, aby mohli vykonávať prácu,\" podotkla jedna z predkladateliek návrhu zákona Zuzana Šebová (Sme rodina) s tým, že často majú problém uspieť na pracovnom pohovore. Dodala, že títo ľudia sú tak odkázaní na sociálne dávky a pomoc rodiny.Predchádzajúce znenie zákona o sociálnom poistení podľa nej túto problematiku vôbec neriešilo. V prílohe tohto zákona, ktorá uvádzala zoznam duševných chorôb a porúch správania, pri ktorých je nárok na priznanie invalidného dôchodku, sa poruchy autistického spektra totiž neuvádzali. To sťažovalo situáciu osobám s autizmom, ale aj posudkovým lekárom. „V snahe o nápravu tejto situácie predkladáme návrh novely o sociálnom poistení, v ktorej navrhujeme pridanie novej položky v prílohe číslo štyri,\" priblížila Šebová.Cieľom doplnenia je predísť nutnosti porovnania niektorých chorôb s inou chorobou, ktorá je svojím funkčným dosahom najviac porovnateľná. Rozdiel bude v tom, že na tieto diagnózy bude v prílohe samostatná časť, teda dôjde k zjednodušeniu posudkovej činnosti v týchto prípadoch.„Zároveň sa ustanovuje povinnosť Sociálnej poisťovni prehodnotiť trvanie invalidity v najbližšej lehote kontrolnej lekárskej prehliadky uskutočnenej po 31. októbri 2021 u tých poistencov, ktorým bol právoplatne priznaný invalidný dôchodok do 31. októbra 2021,\" uviedli poslanci v dôvodovej správe.Súčasne sa zabezpečuje, aby poistenci, ktorým lehota kontrolnej lekárskej prehliadky nebola určená, mali možnosť požiadať o prehodnotenie trvania invalidity. Po prehodnotení trvania invalidity a určení miery poklesu vykonávať zárobkovú činnosť podľa návrhu zákona, Sociálna poisťovňa rozhodne o invalidnom dôchodku v štandardných procesných lehotách. Zákon nadobúda účinnosť od 1. novembra 2021.", "datetime": ""}
{"url": "https://www.aktuality.sk/clanok/113894/zomrela-pacientka-z-havarovaneho-autobusu-v-chorvatsku/", "title": "Zomrela pacientka z havarovaného autobusu v Chorvátsku", "body": "Ako uviedla hovorkyňa FNLP Jaroslava Oravcová, v závere minulého týždňa skonala jedna z pacientok prevezených z Chorvátska. Príčinou úmrtia 79-ročnej ženy hospitalizovanej na Klinike úrazovej chirurgie FNLP s amputáciou oboch dolných končatín bola náhla cievna mozgová príhoda.Podľa vyjadrenia Oravcovej ďalšia ťažko zranená pacientka, ktorú do FNLP priviezli ako poslednú z chorvátskej Rijeky, je hospitalizovaná na oddelení anestéziológie a intenzívnej medicíny a jej zdravotný stav je stále veľmi vážny. Na klinike úrazovej chirurgie sú hospitalizované tri pacientky, z ktorých jednu v najbližších dňoch preložia na rehabilitáciu.Nehoda autobusu v Chorvátsku7. septembra 2008 havaroval na diaľnici medzi Splitom a Zágrebom diaľkový autobus zo Slovenska. Slovenskí turisti smerovali z Košíc do prímorského mestečka Vodice. Išlo väčšinou o starších ľudí, ktorí cestovali individuálne na relaxačný pobyt. Autobus prerazil kovovú bezpečnostnú zábranu a čelne narazil do betónového piliera nadjazdu. V autobuse bolo 49 cestujúcich, 14 slovenských občanov zahynulo, 30 sa zranilo.Podľa odhadov odborníkov nehodu mohol spôsobiť spánok vodiča alebo je náhle zdravotné problémy. Odmietli však špekulácie, že príčinou nehody mohol byť defekt pneumatiky. Vyšetrovanie ukončia tento týždeňChorvátska polícia má ukončiť vyšetrovanie príčin havárie slovenského autobusu už v najbližších dňoch. Chýba ešte posudok z nemocnice v Gospiči.", "datetime": "14.10.2008:14:31"}
{"url": "https://www.aktuality.sk/clanok/76x1255/kollar-vyzval-lipsica-aby-sa-ospravedlnil-sis/", "title": "Kollár vyzval Lipšica, aby sa ospravedlnil SIS", "body": "„Očakávam, že sa ospravedlníte SIS, že ste ich klamlivo zatiahli do prebiehajúcej kauzy a do médií ste lživo uvádzali, že Vás sleduje SIS napriek tomu, že ste o tom nemali dôkazy. A teraz sa pravda ukázala, že to bol niekto iný,\" uviedol Kollár na sociálnej sieti.Šéf parlamentu tak reagoval na stanovisko Lipšica zverejnené v Denníku N o tom, že situácia okolo jeho piatkového sledovania tajnou službou sa vysvetlila. „Bolo mi bezpečnostnými zložkami objasnené, že išlo o individuálne zlyhanie vodiča jednej z bezpečnostných zložiek, a tým to považujem za vyriešené,\" uviedol Lipšic pre Denník N.Bezpečnostné zložky mu mali oznámiť, že uvedený vodič bol na detektore lži a výsledok potvrdil, že nešlo o akciu namierenú proti špeciálnej prokuratúre.Výzvu na ospravedlnenie adresoval nedávno aj Lipšic Kollárovi. Týkala sa výrokov súvisiacich obvineným vyšetrovateľom Jánom Čurillom. Po zriadení odbornej skupiny k očiste bezpečnostných zložiek Kollár uviedol, že sa jej hnutie Sme rodina nebude zúčastňovať. Podčiarkol potrebu bojovať proti tzv. Ficovej mafii, ktorá si sprivatizovala spravodlivosť. Nechcel však podporovať vznik inej mafie, ktorú podľa jeho slov možno nazvať „čurillovská\" a ktorá by robila to isté, no „pod nejakým krásnym heslom\".Lipšic sa vyšetrovateľa zastal. Tvrdí, že viedol úspešné vyšetrovanie proti zločineckým skupinám piťovcov a takáčovcov a celý svoj život bojoval proti mafii. Vyzval preto šéfa parlamentu, aby sa ospravedlnil vyšetrovateľovi i jeho rodine.", "datetime": ""}
{"url": "https://www.aktuality.sk/clanok/0ckvlcj/premier-ocakava-prve-konkretne-navrhy-z-pracovnej-skupiny-uz-tento-tyzden/", "title": "Premiér očakáva prvé konkrétne návrhy z pracovnej skupiny už tento týždeň ", "body": "Premiér Eduard Heger (OĽANO) očakáva prvé konkrétne návrhy pracovnej skupiny pre obnovu dôvery v právny štát už tento týždeň. Skupina má problémy identifikovať, analyzovať a navrhnúť riešenia. Uviedol to v pondelok, keď skupina zasadla po prvý raz.„Vláda si plne uvedomuje a rešpektuje procesnú samostatnosť orgánov činných v trestnom konaní. Ak sa však ukáže, že pre zvýšenie kvality spravodlivosti treba systémové zmeny, vláda je pripravená ich uskutočniť,\" deklaroval premiér. Témami prvého stretnutia boli podľa neho napríklad kompetencie generálnej a špeciálnej prokuratúry cez optiku súčasného vývoja situácie.V pracovnej skupine majú nominantov ministerstvá zahraničných vecí a európskych záležitostí, vnútra, financií, obrany, životného prostredia, ale aj investícií, regionálneho rozvoja a informatizácie i spravodlivosti. Stretnutí sa zúčastňujú aj zástupcovia predsedu vlády, Slovenskej informačnej služby, Národného bezpečnostného úradu, Špecializovaného trestného súdu, Rady prokurátorov SR, Generálnej prokuratúry SR a Súdnej rady SR. Odbornosťou je podľa Hegera skupina bezprecedentná.Úrad špeciálnej prokuratúry v skupine nemá zastúpenie, hoci pôvodne sa mal do skupiny zapojiť jeho šéf Daniel Lipšic. Premiér potvrdil medializované informácie, že Lipšicovu účasť neodsúhlasil generálny prokurátor Maroš Žilinka. Na zastúpenie za Generálnu prokuratúru nominoval Barboru Hubertovú.„Vzhľadom na charakter orgánov Prokuratúry Slovenskej republiky ako jednotnej sústavy štátnych orgánov bol zastupovaním prokuratúry a prezentovaním jednotného stanoviska poverený jeden zástupca,\" vysvetlil pre TASR hovorca Generálnej prokuratúry SR Dalibor Skladan.„Toto nepovažujem za signál o spolupráci kľúčových inštitúcií pre oblasť spravodlivosti,\" reagovala ministerka spravodlivosti Mária Kolíková na zákaz účasti Lipšica na pracovných stretnutiach k témam, ktoré podľa nej súvisia s procesom trestného konania, či už na úrovni premiéra, alebo ministerky spravodlivosti.Premiér potvrdil, že účasť odmietol Najvyšší súd SR aj Ústavný súd SR. Poznamenal, že ich oslovili pre ich praktické skúsenosti a pre urýchlenie procesov. Neobáva sa, že by odborníci boli účasťou v skupine zdiskreditovaní.Zriadenie pracovnej skupiny schválila minulý týždeň bezpečnostná rada štátu ako reakciu na situáciu v bezpečnostných zložkách.", "datetime": ""}
{"url": "https://www.aktuality.sk/clanok/jh951mx/popoludni-sa-zide-koalicna-rada-olano-nevylucilo-diskusiu-o-koalicnej-zmluve/", "title": "Popoludní sa zíde koaličná rada, OĽaNO nevylúčilo diskusiu o koaličnej zmluve", "body": "„OĽANO otvorí na koaličnej rade otázku urýchleného prijatia legislatívnych opatrení na boj s mafiou a na ochranu právneho štátu. Nevylučujeme rokovanie o koaličnej zmluve, avšak teraz stojíme pred naliehavou úlohou obnovenia dôvery v orgány spravodlivosti, čo má jednoznačnú prednosť pred osobnými ambíciami a vládnymi funkciami,\" uviedol Peter Dojčan z mediálneho tímu hnutia.„Chceme sa rozprávať o týchto vážnych témach a o nových zákonoch, ktoré treba prerokovať,\" odpovedalo hnutie Sme rodina na otázky, či chce s partnermi hovoriť o prípadnom otvorení koaličnej zmluvy po prerozdelení síl v strane Za ľudí alebo o možnom odchode Sme rodina z koalície.Vicepremiérka a šéfka Za ľudí Veronika Remišová už počas víkendu avizovala záujem diskutovať s partnermi aj o konkrétnej pomoci vyšetrovateľom, ktorých rodiny sa ocitli bez príjmu, ale aj o konkrétnych opatreniach na ochranu zákona a poriadku. OĽaNO reagovalo, že je pripravené s partnermi hľadať možnosti, ako pomôcť statočným vyšetrovateľom.", "datetime": ""}
{"url": "https://www.aktuality.sk/clanok/b9zcc52/politici-reaguju-na-odsudenie-dusana-kovacika/", "title": "Politici reagujú na odsúdenie Dušana Kováčika", "body": "„Súd uznal za vinného človeka, ktorý namiesto stíhania najvážnejších zločinov a korupcie spolupracoval so zločinom a korupciu páchal. Aj keď ide o dôležité rozhodnutie, boj proti systému korupcie, klientelizmu a organizovanému zločinu sa ešte len začína,\" uviedla Remišová.Poslanec Národnej rady SR a podpredseda strany Za ľudí Juraj Šeliga na margo odsúdenia Kováčika uviedol, že spravodlivosť existuje a polícia, prokuratúra a súdy sú schopné odolať zásahom zvonku a spravodlivosť dosiahnuť.„Je to veľký deň pre všetkých, ktorí túžime po napĺňaní hodnôt demokracie a právneho štátu. Dnešný deň však prináša aj trpkosť – bez ohľadu na odsudzujúci výrok musíme čeliť skutočnosti, že Dušan Kováčik bol špeciálnym prokurátorom a že sme asi jedinou krajinou, kde bol vrcholový prokurátor uznaný za zločinca. Časy sa však menia a Kováčikovo odsúdenie je toho dôkazom,\" povedal poslanec.Odsúdenie Dušana Kováčika vníma hnutie Obyčajní ľudia a nezávislé osobnosti (OĽANO) ako „dôležitý prejav nástupu spravodlivosti\". Informoval o tom Peter Dojčan z mediálneho tímu OĽANO.„Aj keď sme dnes svedkami rozsiahlej odvety starého systému, ktorý z posledných síl robí všetko pre to, aby zvrátil nástup právneho štátu, veríme, že aj tento rozsudok je dôležitým signálom postupnej očisty Slovenska od korupcie a organizovaného zločinu,\" uviedol predseda poslaneckého klubu OĽANO Michal Šipoš s tým, že hnutie už v minulosti „opakovane poukazovalo na mnohé podozrivé aktivity tohto prokurátora.\"Podľa strany Sloboda a Solidarita (SaS) je bývalý špeciálny prokurátor stelesnením skorumpovanosti a zlyhania právneho štátu za vládnutia Smeru.„Rozhodnutie, ktorým súd odsúdil Dušana K., ukazuje, v akom stave právneho štátu bola naša spoločnosť za vlád Roberta Fica. Skutočnosť, že Dušan K. bol opakovane zvolený za špeciálneho prokurátora, svedčí o tom, v akom prostredí korupcie sme za Fica žili a koľko práce je pred nami, aby sa zo Slovenska právny štát naozaj stal,\" vyjadril sa poslanec NR SR Alojz Baránik.Hnutie Sme rodina a ani jeho šéf a predseda Národnej rady SR Boris Kollár rozsudok Špecializovaného trestného súdu v Pezinku nechce komentovať. Dúfa však, že bolo rozhodnuté na základe relevantných dôkazov. Uviedla to hovorkyňa predsedu parlamentu Michaela Jurcová.„Hnutie Sme rodina ani samotný predseda Boris Kollár nikdy nekomentovali rozhodnutia súdov. Veríme, že v prípade bývalého špeciálneho prokurátora bolo rozhodnuté na základe relevantných dôkazov,\" povedala Jurcová.Líder opozičného Smeru-SD Robert Fico označil súdny proces v Pezinku ako „monsterproces\". Vyhlásil, že ako prvé treba podať trestné oznámenie na samosudkyňu Špecializovaného trestného súdu (ŠTS) Pamelu Záleskú za ohýbanie zákona.Fico, ktorý si prišiel vypočuť rozsudok nad Dušanom Kováčikom priamo na Špecializovaný trestný súd do Pezinka, obvinil novinárov a „zablahoželal\" im za „špinavú robotu\". Avizoval, že sa k prípadu vyjadrí na tlačovej konferencii.Bývalého špeciálneho prokurátora Dušana Kováčika odsúdil v pondelok Špecializovaný trestný súd v Pezinku na 14-ročné väzenie. Vymeral mu aj trest prepadnutia majetku. Podľa súdu je vinný vo všetkých štyroch bodoch obžaloby. Mal pomáhať zločineckej skupine takáčovcov, zobrať úplatok, ako aj vynášať informácie o prebiehajúcich trestných konaniach zo špeciálnej prokuratúry. Rozsudok nie je právoplatný.", "datetime": ""}
{"url": "https://www.aktuality.sk/clanok/ck06z5e/lipsic-ak-chceme-zit-v-pravnom-state-tak-zakon-musi-platit-pre-kazdeho/", "title": "Lipšic: Ak chceme žiť v právnom štáte, tak zákon musí platiť pre každého", "body": "Nikto z nás nie je rád, že bývalý špeciálny prokurátor sa musel postaviť pred súd a čeliť obžalobe za závažné zločiny. Ak však chceme žiť v právnom štáte, tak zákon musí platiť pre každého. Na margo odsúdenia Dušana Kováčika to uviedol súčasný špeciálny prokurátor Daniel Lipšic.„Dnešné rozhodnutie Špecializovaného trestného súdu (ŠTS) potvrdilo dôvodnosť nami podanej obžaloby. Chcem v tejto súvislosti oceniť vysoko profesionálny výkon môjho kolegu Michala Šúreka, a to ako v prípravnom konaní, tak aj na hlavnom pojednávaní,\" povedal Lipšic.Bývalého špeciálneho prokurátora Dušana Kováčika odsúdil v pondelok Špecializovaný trestný súd (ŠTS) v Pezinku na 14-ročné väzenie. Vymeral mu aj trest prepadnutia majetku. Podľa súdu je vinný vo všetkých štyroch bodoch obžaloby. Mal pomáhať zločineckej skupine takáčovcov, zobrať úplatok, ako aj vynášať informácie o prebiehajúcich trestných konaniach zo špeciálnej prokuratúry. Rozsudok nie je právoplatný.", "datetime": ""}
{"url": "https://www.aktuality.sk/clanok/dvpe89g/kovacikov-advokat-s-rozsudkom-sa-absolutne-nestotoznujeme/", "title": "Kováčikov advokát: S rozsudkom sa absolútne nestotožňujeme", "body": "S rozsudkom Špecializovaného trestného súdu (ŠTS) v Pezinku nad bývalým špeciálnym prokurátorom Dušanom Kováčikom sa absolútne nestotožňujeme. Podali sme voči nemu odvolanie. Neprekvapilo nás však, čo sa tu dnes udialo po tom, čoho sme boli svedkami počas jednotlivých pojednávacích dní. Vyvrcholilo to tým, že súd odmietol desiatky dôkazov obhajoby. Po skončení súdu to vyhlásil obhajca Dušana Kováčika Erik Magál.„Mám jednoznačne za to, že s tým odôvodnením, ktoré tu dnes odznelo, sa nestotožňujeme. Mal som v určitých miestach pocit, že tu dochádza zo strany súdu k akejsi dezinterpretácii dôkazov a ich výkladov,\" skonštatoval Magál. Je podľa neho prekvapivé, že pri odôvodnení počuli niektoré okolnosti, ktoré, ako tvrdí, porušovali zásadu prezumpcie neviny vo vzťahu k osobám, ktoré sú obžalované za členstvo v zločineckej skupine takáčovcov.Magál poukázal v tejto súvislosti na niekdajšieho bosa takáčovcov Ľubomíra Kudličku. „Pán Kudlička dodnes nebol za ten trestný čin odsúdený. Pričom, mal som taký dojem, že sa v odôvodnení rozsudku na neho prihliadalo už ako na vinnú osobu,\" poznamenal. Má to podľa neho priamy súvis s tým, že sa Dušanovi Kováčikovi kládla za vinu podpora zločineckej skupiny. Magál tvrdí, že opakovane pri obhajobe zdôrazňovali, že nie je možné podporovať nejakú skupinu, ktorej existencia doposiaľ nebola preukázaná.Po skončení súdu opustil Dušan K. pojednávaciu miestnosť za asistencie príslušníkov Zboru väzenskej a justičnej stráže. Na otázky okolostojacich novinárov nereagoval.Prokurátor Úradu špeciálnej prokuratúry (ÚŠP) Michal Šúrek je spokojný s rozhodnutím Špecializovaného trestného súdu v prípade bývalého špeciálneho prokurátora, keďže sa stotožnil s argumentmi prokuratúry. Neteší ho však, že bol takýto činiteľ odsúdený za závažné trestné činy.„Krotil by som emócie aj nejaký entuziazmus. Bolo to prvostupňové rozhodnutie, s ktorým môžeme byť spokojní do toho ohľadu, že bolo stotožnené sa s našimi argumentmi. Avšak, čo ma neteší, je celá tá skutočnosť, ktorá sa odohrala, že takýto činiteľ bol zatiaľ neprávoplatne uznaný vinný z takýchto závažných trestných činov,\" reagoval Šúrek. Po naštudovaní rozsudku sa rozhodne, či využije možnosť podať odvolanie.Na margo výčitky obhajoby, že skupina takáčovcov, ktorej mal Dušan Kováčik pomáhať, nebola doteraz vrátane jej šéfa Ľubomíra Kudličku odsúdená, pripomenul existenciu viacerých rozsudkov. V nich sa majú členovia skupiny alebo osoby, ktoré pre ňu pracovali, priznávať k svojej trestnej činnosti.Bývalého špeciálneho prokurátora Dušana Kováčika odsúdil v pondelok Špecializovaný trestný súd v Pezinku na 14-ročné väzenie. Vymeral mu aj trest prepadnutia majetku. Podľa súdu je vinný vo všetkých štyroch bodoch obžaloby. Mal pomáhať zločineckej skupine takáčovcov, zobrať úplatok, ako aj vynášať informácie o prebiehajúcich trestných konaniach zo špeciálnej prokuratúry. Rozsudok nie je právoplatný.", "datetime": ""}
{"url": "https://www.aktuality.sk/clanok/vj6q5mq/poslanci-smeru-sd-podavaju-trestne-oznamenie-na-sudkynu-pamelu-zalesku/", "title": "Poslanci Smeru-SD podávajú trestné oznámenie na sudkyňu Pamelu Záleskú", "body": "Oznámil to predseda Smeru-SD Robert Fico s tým, že trestné oznámenie súvisí s podozrením zo spáchania trestného činu ohýbania práva. Fico vyhlásil, že od samého začiatku išlo o typický politický proces, ktorý možno porovnať s procesmi z 50. rokov minulého storočia. „Tento proces, vedený sudkyňou Záleskou, bol ešte horší,\" skonštatoval. Sudkyňa odsúdila Dušana Kováčika na 14-ročný trest podľa šéfa Smeru-SD na základe „prakticky ničoho\". Bývalého špeciálneho prokurátora označil Fico za nevinného človeka.„Je neuveriteľné, ako svojvoľne sudkyňa rozhodovala. Stále odmietala vykonávanie dôkazov v prospech Dušana K.,\" tvrdí. Záleská podľa neho konala od samého začiatku až po koniec svojvoľne. Vytkol aj podľa jeho slov priateľský vzťah sudkyne s novinárkou Monikou Tódovou. Tá, ako podotkol, písala články proti Dušanovi Kováčikovi. „O akej objektivite môžeme hovoriť v tejto súvislosti,\" skonštatoval. Fico, ktorý si prišiel vypočuť rozsudok nad Dušanom Kováčikom priamo na ŠTS do Pezinka, obvinil novinárov a „zablahoželal\" im za „špinavú robotu\".K rozsudku voči Dušanovi Kováčikovi sa vyjadrila aj mimoparlamentná strana Hlas-SD. V stanovisku uviedla, že rešpektuje rozhodnutia súdov, no zároveň vníma, že rozsudok nie je právoplatný. „Preto počkáme na definitívny verdikt,\" povedala hovorkyňa Hlasu-SD Patrícia Medveď Macíková.Bývalého špeciálneho prokurátora Dušana Kováčika odsúdil v pondelok ŠTS v Pezinku na 14-ročné väzenie. Vymeral mu aj trest prepadnutia majetku. Podľa súdu je vinný vo všetkých štyroch bodoch obžaloby. Mal pomáhať zločineckej skupine takáčovcov, zobrať úplatok, ako aj vynášať informácie o prebiehajúcich trestných konaniach zo špeciálnej prokuratúry. Rozsudok nie je právoplatný.", "datetime": ""}
{"url": "https://www.aktuality.sk/clanok/9cwgw5j/matovic-a-remisova-su-za-upravy-kompetencii-generalnej-a-specialnej-prokuratury/", "title": "Matovič a Remišová sú za úpravy kompetencií Generálnej a Špeciálnej prokuratúry", "body": "Za dobré považujú aj možné samostatnejšie fungovanie špeciálnej prokuratúry. Obaja rovnako považujú za dobré, aby v koalícii zotrval aj Boris Kollár s hnutím Sme rodina. Vyplýva to z ich vyjadrení pred pondelkovým rokovaním koaličnej rady.Matovič ani Remišová zatiaľ nepovedali konkrétne plánované zmeny, na ktorých by mala pracovať odborná skupina zriadená v súvislosti so situáciou v bezpečnostných zložkách. Za náznak toho, že špeciálna prokuratúra by mala pôsobiť samostatnejšie, označili aj nedovolenie účasti špeciálnemu prokurátorovi Danielovi Lipšicovi na pondelkovom zasadnutí skupiny zo strany šéfa prokuratúry Maroša Žilinku.„Musíme vykolíkovať priestor generálnej prokuratúry a špeciálnej prokuratúry. Musíme jednoznačne určiť ihrisko, kde za spravodlivosť a zákonnosť postupov prokurátorov zodpovedá generálny a kde špeciálny prokurátor,\" povedal Matovič. Javí sa mu, že jedna z týchto zložiek robí nadprácu. Hovorí o vychýlených kompetenciách v prospech GP. Spravodlivé by podľa neho bolo, keby GP zodpovedala za bežné trestné činy, a keď už bol Úrad špeciálnej prokuratúry zriadený na dozorovanie závažnejších vecí, ako napríklad korupcia, či organizovaný zločin, tak by v tom mal mať kompetencie od začiatku po koniec.Remišová dodala, že na zasadnutí skupiny padli viaceré užitočné pripomienky a návrhy. Dodala, že ich bude musieť skupina dostať do legislatívnej podoby, sfinalizovať a následne bude potrebná silná politická vôľa na ich presadenie.Obaja politici veria, že v koalícii ostane aj Boris Kollár. Remišová dúfa, že aj jemu ide o to, aby bola mafia spravodlivo potrestaná a aby sa uplatňovali princípy právneho štátu. Matovič uviedol, že s Kollárom budú hovoriť na koaličnej rade i po nej. Na otázku, či šéf Sme rodina podporí zmeny vplývajúce zo zasadnutí pracovnej skupiny odpovedal, že bude rád, ak sa k nim pridá a „prestane trošku trucovať\". Ak by ale Kollár odišiel a minister financií by mal ostať v tandeme s ministrom hospodárstva Richardom Sulíkom (SaS), museli by obaja podľa slov Matoviča predradiť verejný záujem nad osobný. Líder OĽaNO deklaroval, že to dokáže.", "datetime": ""}
{"url": "https://www.aktuality.sk/clanok/jp7p2dp/koronavirus-nezamestnanost-klesla-na-najnizsiu-uroven-za-poslednych-10-mesiacov/", "title": "Koronavírus: Nezamestnanosť klesla na najnižšiu úroveň za posledných 10 mesiacov", "body": "Zároveň je v evidencii najnižší počet uchádzačov o zamestnanie v kategórii mladí do 29 rokov, a to za obdobie od marca minulého roku. Miera evidovanej nezamestnanosti v auguste dosiahla najnižšiu úroveň za posledných 10 mesiacov a klesla na 7,37 %. Informovala o tom Marianna Šebová z Ústredia práce, sociálnych vecí a rodiny.V auguste dosiahla miera evidovanej nezamestnanosti úroveň 7,37 %. V porovnaní s predchádzajúcim mesiacom poklesla o 0,29 percentuálneho bodu (p. b.) a medziročne o 0,23 p.b. Počet uchádzačov o zamestnanie pripravených ihneď nastúpiť do práce v auguste, prvýkrát od mája minulého roka klesol pod hranicu 200.000 osôb.Miera nezamestnanosti vypočítaná z celkového počtu uchádzačov o zamestnanie bola najnižšia od mája minulého roka. V auguste tohto roka dosiahla úroveň 8,02 %. Medzimesačne poklesla o 0,27 p. b. V porovnaní s rovnakým obdobím minulého roka ide o pokles o 0,35 p. b.Úrady práce evidovali celkovo 217.147 ľudí bez práce, čo je o 7239 osôb menej, ako v júli tohto roka. Medziročne ich počet poklesol o 12.370 osôb. Pozitívny efekt na trhu práce zanechal aj jeden z projektov zo strany uchádzačov o zamestnanie „Pracuj, zmeň svoj život\". Práve vďaka nemu bolo podporených 7672 pracovných miest sumou viac ako 48 miliónov eur. Úrady práce evidovali najväčší rast dostupných pracovných miest od októbra minulého roku, a to 75.439. V medzimesačnom porovnaní ide o nárast o 1864 miest. Najviac voľných pozícií bolo v Bratislavskom kraji, najmenej miest ponúkal Košický kraj. August priniesol najvyšší počet pracovných miest vhodných pre absolventov v rámci roka 2021, a to 35.982.Prácu si v auguste našlo 12.659 evidovaných nezamestnaných. Pokles zaznamenala aj oblasť hromadných prepúšťaní.", "datetime": ""}
{"url": "https://www.aktuality.sk/clanok/wmlh8v2/slovensko-navstivi-delegacia-europskeho-parlamentu-stretne-sa-s-rodinami-kuciaka-a-kusnirovej/", "title": "Slovensko navštívi delegácia Európskeho parlamentu, stretne sa s rodinami Kuciaka a Kušnírovej", "body": "Sedemčlenná delegácia pod vedením holandskej europoslankyne Sophie in 't Veldovej (Obnovme Európu) v rámci dvojdňového programu absolvuje stretnutie s rodinami zavraždeného novinára Jána Kuciaka a jeho snúbenice Martiny Kušnírovej a bude diskutovať so zástupcami občianskej spoločnosti, s novinármi a vysokými štátnymi predstaviteľmi.Členovia delegácie budú hovoriť napríklad s premiérom Eduardom Hegerom, ministrom vnútra Romanom Mikulcom, ministerkou spravodlivosti Máriou Kolíkovou či poslancami NR SR. Naplánované je tiež stretnutie so sudcami Najvyššieho súdu, vedúcimi predstaviteľmi Policajného zboru, Národnej kriminálnej agentúry (NAKA) či Finančnej spravodajskej jednotky. V delegácii bude aj slovenský europoslanec Vladimír Bilčík (SPOLU/Európska ľudová strana)„Poslancov bude zaujímať pripravovaná reforma súdnictva, opatrenia na ochranu novinárov a oznamovateľov a stav slobody médií. Pýtať sa budú aj na prebiehajúce trestné konanie vo veci vraždy Jána Kuciaka a Martiny Kušnírovej,\" uviedol Jakubov.Ako pripomenul, Monitorovacia skupina pre demokraciu, právny štát a základné práva (DRFMG) - zriadená v septembri 2019 rámci Výboru EP pre občianske slobody, spravodlivosť a vnútorné veci (LIBE) - nadväzuje na činnosť dnes už neexistujúcej Monitorovacej skupiny pre právny štát (ROLMG), vytvorenej v júni 2018 po vraždách maltskej blogerky a novinárky Daphne Caruany Galiziovej a slovenského novinára Jána Kuciaka a jeho snúbenice.Európsky parlament vyslal na Slovensko po vražde Jána Kuciaka a Martiny Kušnírovej niekoľko delegácií. Prvá delegácia výborov EP pre občianske slobody (LIBE) a kontrolu rozpočtu (CONT) pricestovala na Slovensko už v marci 2018. Poslanci výboru LIBE navštívili SR aj v septembri 2018 a výbor CONT vyslal osobitnú delegáciu v decembri 2018.", "datetime": ""}
{"url": "https://www.aktuality.sk/clanok/9wbv6l0/koronavirus-pribudlo-880-novych-pripadov-a-sedem-umrti/", "title": "Koronavírus: Pribudlo 880 nových prípadov a sedem úmrtí", "body": "– , štyri sú bordové– Žilinská župa sa obrátila na políciu, – , v karanténe je 1100 žiakov– –  Brazílsky prezident Jair Bolsonaro obhajoval v utorok na Valnom zhromaždení OSN reakciu svojej vlády na pandémiu koronavírusu. Informovali o tom agentúry AFP a AP.„Podporujeme snahu zaočkovať ľudí (proti ochoreniu COVID-19) ... Moja vláda však nepodporuje zavedenie očkovacieho alebo zdravotníckeho preukazu či akékoľvek iné povinnosti súvisiace s očkovaním,\" povedal Bolsonaro, ktorý čelí kritike za reakciu svojej vlády na koronavírusovú pandémiu. Tá si v tejto najväčšej juhoamerickej krajine vyžiadala viac ako 590.000 obetí. (TASR) Na sociálne siete unikol covidpas francúzskeho prezidenta Emmanuela Macrona s jeho dátumom narodenia a prideleným QR kódom. Pre spravodajský web France Info to potvrdili zdroje v Elyzejskom paláci, podľa ktorých preukaz koluje najmä na sieťach Snapchat a Twitter.Elyzejský palác ubezpečil, že v prípade „boli prijaté opatrenia\". (TASR)Európska komisia (EK) v utorok oznámila, že podpísala rámcovú zmluvu o verejnom obstarávaní s americkou farmaceutickou spoločnosťou Eli Lilly na dodávku monoklonálnych protilátok na liečbu pre pacientov nakazených koronavírusom. Protilátky sú v súčasnosti predmetom priebežného hodnotenia Európskej agentúry pre lieky (EMA). EK spresnila, že 18 členských štátov už podpísalo dohodu o spoločnom obstarávaní na 220.000 dávok tohto liečiva od firmy Eli Lilly. (TASR) Delta variant je oveľa viac infekčnejší, to znamená, že . Človek sa tiež rýchlejšie stáva infekčným, čo veľmi ovplyvňuje momentálnu situáciu a výhľady Slovenska na najbližšie mesiace. To, že je človek rýchlejšie infekčný znamená, že sa ťažšie trasuje – vyhľadávajú kontakty. Kým pri predošlých variantoch platilo pravidlo, že prvé dva dni po expozícii človek infekčný nie je, tak teraz to už neplatí. . Vysvetlila prednostka Ústavu epidemiológie Lekárskej fakulty Univerzity Komenského v Bratislave Alexandra Bražinová na diskusii Veda pomáha COVID-19.Podľa Bražinovej je to horšia situácia pre regionálne úrady, ktoré síce prijali posily a sú odhodlané, ale určite pri delta variante nie je možné vyhľadať dostatočný počet úzkych kontaktov. . Zatiaľ je to ohniskový výskyt. Ohniská sú najmä svadby, oslavy, školy alebo pracoviská.Epidemiologička priznáva, že nie je možné dostatočne presne predikovať, ako bude pandemická situácia pokračovať, pretože závisí od stavu imúnnosti populácie a tá je ovplyvnená zaočkovanosťou a premorením. . Na relatívne presné zistenie stavu premorenia môže pomôcť seroepidemiologická štúdia, ktorá sa momentálne prípravuje, dodáva. V porovnaní s predošlým priebehom pandémie sa v súčasnosti nachádzame na začiatku vlny a veľmi rýchlo rastieme. Počet pacientov v nemocniciach sa zdvojnásobil oproti minulému týždňu. V počte nových prípadov nevidíme zdvojnásobenie, ale dramaticky rastie pozitivita v niektorých okresoch. Veľa prípadov reálne nezachytávame. V niektorých okresoch rastieme v rámci nových prípadov rýchlejšie, ako ukazujú čísla. Uviedol riaditeľ Inštitútu zdravotníckych analýz Matej Mišík počas diskusie . Slovensko požiadalo krajiny EÚ o dobré rady ohľadom očkovania proti koronavírusu a vyzvalo na spoločný boj proti dezinformáciám šíriacim sa na internete a týkajúcich sa vakcín a očkovania. Uviedol to štátny tajomník slovenského ministerstva zahraničných vecí Martin Klus po skončení utorňajšieho zasadnutia Rady EÚ pre všeobecné záležitosti v Bruseli. (TASR) očkovacích látok proti ochoreniu COVID-19. Podľa agentúry MTI to oznámil v utorok v New Yorku maďarský minister zahraničných vecí Péter Szijjártó. (TASR) Vakcinačný egoizmus je zlyhaním medzinárodnej politiky, ktorý len odďaľuje koniec koronavírusovej pandémie a poskytuje vírusu čas na vznik nových a smrteľnejších mutácií. Vo videopríhovore v rámci všeobecnej rozpravy 76. zasadnutia Valného zhromaždenia OSN to v utorok povedala prezidentka SR . (TASR)Vláda odporučila preočkovať  proti koronavírusu ľudí starších ako 50 rokov a tiež zdravotnícky personál. Informovala o tom v utorok agentúra PAP.Poľský premiér Mateusz Morawiecki oznámil, že tretie dávky dávky sa týmto osobám budú podávať šesť mesiacov po podaní druhej dávky očkovacej látky. Preočkovávať sa bude vakcínami od spoločností Pfizer/BioNtech a Moderna. (TASR) Viedeň zavádza od 1. októbra pri návšteve nočných podnikov, barov a na podujatiach s viac ako 500 účastníkmi pravidlo 2G - znamená to, že vstup budú mať povolený len ľudia zaočkovaní proti koronavírusu alebo tí, čo sa z ochorenia COVID-19 vyliečili. Vo všetkých obchodoch sa okrem toho zavádza povinnosť nosiť respirátory FFP2. Nové opatrenia budú platiť zatiaľ jeden mesiac pre osoby od 12 rokov, oznámil v utorok viedenský starosta Michael Ludwig, informuje agentúra APA. (TASR) Nemocnica AGEL Levoča sa v súlade s COVID automatom prispôsobuje pravidlám ohľadom návštev v nemocniciach. Od 20. septembra 2021 platí v nemocnici zákaz návštev. Výnimkou sú návštevy pacientov v terminálnom štádiu ochorenia či návšteva kňaza na požiadanie pacienta. Informovala hovorkyňa skupiny AGEL SK Martina Pavliková.Únia miest Slovenska (ÚMS) zaznamenala informácie, podľa ktorých by samosprávy mali prijímať Všeobecné záväzné nariadenia, ktorými obmedzia otváracie hodiny, nočné vychádzanie, či nariadia ďalšie epidemiologické opatrenia pri II. stupni (bordová farba) ohrozenia podľa COVID automatu.Na základe výsledkov právnej analýzy ÚMS je ale zrejmé, že obec nemá kompetencie zákonne obmedziť slobodu pohybu od 21 hod. do 05 hod. a obmedziť prevádzkový čas podnikov nachádzajúcich sa na jej území z dôvodu ochrany verejného zdravia obyvateľov. Uviedla Únia miest Slovenska v stanovisku.Lekárske odborové združenie (LOZ) žiada lepšie podmienky pre zdravotníkov. Spustilo preto deklaráciu, v ktorej majú lekári vyjadriť svoj súhlas s prípadnými výpoveďami zo služieb. Štrajkovať však lekári nemajú. Odborári upozorňujú na dlhotrvajúci rozpad zdravotníctva, ktorý pandémia ešte viac prehĺbila. Ministerstvo zdravotníctva (MZ) SR reagovalo, že pracuje na postupnom systematickom zlepšovaní zdravotníctva so zreteľom na pacienta aj zdravotníckeho pracovníka. (TASR)Polícia v Melbourne, hlavnom meste juhoaustrálskeho štátu Viktória, použila v utorok gumové a paprikové projektily na rozohnanie davu demonštrantov, ktorí vyšli do ulíc aj napriek pretrvávajúcemu lockdownu. Príslušníci polície zatkli viac ako 60 ľudí, informovala agentúra Reuters. (TASR) Štátny tajomník Ministerstva zahraničných vecí a európskych záležitostí SR  uviedol, že na dnešnom zasadnutí Rady pre všeobecné záležitosti (GAC) v Bruseli zarezonovala správa zo Spojených štátov amerických, ktoré oznámili, že od novembra zrušia obmedzenia vstupu na svoje územie pre plne zaočkovaných cestujúcich z Európskej únie a Spojeného kráľovstva.„V auguste síce EÚ opätovne vyradila USA zo zoznamu tzv. bezpečných krajín, ktorých občania sa nemusia po príchode podrobiť karanténe alebo testovaniu, no predpokladám, že po oznámení uvoľnenia na druhej strane Atlantiku dôjde čoskoro k opätovnému recipročnému 'zladeniu' opatrení,\" tvrdí Klus. Farmaceutická spoločnosť  zverejnila údaje, ktoré preukazujú, že posilňujúca dávka jej jednodávkovej vakcíny proti koronavírusu vyvoláva silnú imunitnú odozvu aj niekoľko mesiacov po podaní prvej dávky. V utorok o tom informovala agentúra AP. (TASR)Minister školstva, vedy, výskumu a športu  informoval, že momentálne je 851 tried, kde je prerušené vyučovanie z dôvodu ochorenia COVID-19 a žiaci prešli na dištančné vzdelávanie. Týmto spôsobom sa vyučuje viac ako 28.800 žiakov. Poukázal na to, že stúpol aj počet pozitívnych žiakov, a to na 1391.„Z celkového objemu 800.000 žiakov je počet 1391 žiakov na jednej strane zanedbateľný a lícuje situáciu v celej spoločnosti. Keďže momentálne sa počet pozitívnych v krajine zdvojnásobuje,\" povedal minister školstva. Zároveň vyzval riaditeľov škôl, aby vypĺňali dáta, pretože rezortu školstva chýbajú informácie od stoviek škôl. (TASR)Prvú dávku vakcíny proti ochoreniu COVID-19 dostalo 45 percent obyvateľov Nitrianskeho kraja. V rámci Slovenska to radí región na tretie miesto. Ako informoval Nitriansky samosprávny kraj (NSK), počet zaočkovaných prvou dávkou je 298.401, druhú dávku vakcíny prijalo 281.476 obyvateľov. (TASR) Od pondelka môžu v Česku dostať posilňujúcu dávku vakcíny ľudia, ktorí majú osem mesiacov po ukončení očkovania proti koronavírusu. Podľa dát ministerstva zdravotníctva ich bolo za prvý deň 282. Väčšinou sú to zatiaľ zdravotníci alebo seniori zo sociálnych zariadení. () Zaočkovaných je zhruba 80.000 žiakov vo veku od 12 rokov do 17 rokov, čo predstavuje 23,4 percenta. V utorok počas tlačovej konferencie to uviedol minister školstva, vedy, výskumu a športu Branislav Gröhling (SaS).Najviac zaočkovaných žiakov prvou dávkou k 20. septembru vo vekovej kategórii 12 až 17 rokov je v okrese Bratislava, kde zaočkovanosť dosahuje 52 percent. Nasledujú okresy Senec (47 percent) a Pezinok (42 percent).Viac ako 30 percent dosahujú okresy Dunajská Streda, Trnava (zhodne po 33 percent), Trenčín, Banská Bystrica, Malacky, Žilina (zhodne všetky po 31 percent). Naopak, najnižšia zaočkovanosť je v okresoch Medzilaborce (sedem percent), Revúca (osem percent) či Rimavská Sobota a Gelnica (zhodne po deväť percent). (TASR)Laborátoriá v pondelok potvrdili 489 nových prípadov koronavírusu, čo je prakticky rovnako ako pred týždňom. Vyplýva to z údajov na webovej stránke českého ministerstva zdravotníctva. Reprodukčné číslo aktuálne mierne kleslo, ale stále sa drží nad hodnotou jeden, ktorá značí zrýchlovanie epidémie. () Nemocnica Agel Zlaté Moravce od utorka zakázala návštevy pacientov na lôžkových oddeleniach. Rozhodnutie vedenia súvisí s aktuálnou situáciou v Nitrianskom kraji, kde pribúdajú pacienti pozitívne testovaní na koronavírus, ale predovšetkým sa výrazne zvýšil počet akútnych respiračných ochorení, hlavne chrípky. Informovala o tom riaditeľka nemocnice Nina Horniaková. (TASR) V mesiaci august mal delta variant vírusu SARS-CoV-2 takmer výhradné zastúpenie v populácii. Laboratóriá ho sekvenovaním potvrdili v takmer 99% pozitívnych vzoriek. Informoval .V auguste bolo úspešne sekvenovaných celkovo 1 085 pozitívnych vzoriek. Delta variant laboratóriá identifikovali v 1073 vzorkách. Alfa variant potvrdili v 11 vzorkách. Jedna vzorka obsahovala iný variant. Organizácia pre hospodársku spoluprácu a rozvoj (OECD) v utorok revidovala mierne nadol odhad rastu globálnej ekonomiky v tomto roku a varovala pred jej „nerovnomerným\" zotavovaním.Organizácia so sídlom v Paríži v aktualizácii svojho ekonomického výhľadu skonštatovala, že globálna ekonomika sa rýchlo zotavuje z krízy spôsobenej pandémiou ochorenia COVID-19 vďaka balíkom vládnych stimulov a pokroku pri očkovaní vo vyspelých štátoch. Toto zotavovanie je však nerovnomerné, keďže mnohé rozvojové krajiny pri očkovaní zaostávajú, čo má negatívny vplyv na ich ekonomickú aktivitu. (TASR) Európska komisia (EK) v utorok oznámila, že dodala posledný z 200 objednaných kusov dezinfekčných robotov, ktoré objednala vlani a ktoré pomáhajú dezinfikovať izby po pacientoch s ochorením COVID-19. Komisia zároveň spresnila, že doobjednala 100 ďalších robotických systémov. (TASR), informovalo v pondelok agentúru MTI Centrum národného zdravia (NNK) s odvolaním sa na výsledky vzoriek odobratých v 37. kalendárnom týždni. (TASR) V Poľsku pribudlo 711 infikovaných koronavírusom a 15 úmrtí. Údaje dnes zverejnilo poľské ministerstvo zdravotníctva.Johnson & Johnson tvrdí, že posilňujúca dávka vakcíny proti ochoreniu Covid-19 po dvoch mesiacoch od podania prvej dávky, posilňuje ochranu pred symptomatickým priebehom ochorenia. Informuje o tom .Firma svoje tvrdenie opiera o výsledky takmer hotovej klinickej štúdie. V prípade vakcíny od spoločnosti Johnson & Johnson sa zatiaľ očkuje len jednou dávkou. Pacientov s príznakmi ochorenia covid-19 budú v ambulanciách Nemocnice Agel Krompachy od stredy ošetrovať v neskorších ordinačných hodinách. (TASR) Dvaja muži vo veku 20 a 27 rokov z obce Veľká Lomnica boli obvinení z trestného činu výtržníctva, spáchaného formou spolupáchateľstva, informuje polícia na sociálnej sieti.Podľa zistení polície sa títo muži dopustili hrubej neslušnosti v jednom z nákupných centier v Poprade.Po tom ako SMS-kár upozornil staršieho z mužov, aby si prekryl rúškom ústa a nos, alebo aby opustil nákupné centrum, obaja obvinení reagovali neobyčajne agresívne. Začali kričať na pracovníka, čo si to dovoľuje a nasledovali ďalšie vulgárne vyhrážky.„Nakoľko sa ich správanie stupňovalo, boli vykázaní z nákupného centra von. Pred hlavným vchodom začali muži fyzicky napádať pracovníka SBS,“ informuje ďalej polícia s tým, že policajná hliadka obmedzila agresívnych mužov na osobnej slobode a umiestnila ich do cely policajného zaistenia. Bezpečnostní pracovníci kontrolujú študentom covidpasy pri vstupe do Švajčiarskeho federálneho inštitútu technológie (EPFL) v Lausanne. (TASR) Na covid zomrelo viac Američanov než počas pandémie chrípky z roku 1918. (TASR) Žilinská župa , píše Magdaléna Paluchová. U našich západných susedov pribudlo 1240 novoinfikovaných a 22 potvrdených úmrtí na covid-19.() Najviac pozitívne testovaných RT-PCR testami bolo v Žilinskom kraji (244), nasleduje Prešovský (180), Košický (158), Bratislavský (84), Trenčiansky (78), Trnavský (50), Banskobystrický (45) a Nitriansky (41).Je medzi nimi 457 mužov a 423 žien.V uplynulých 24 hodinách potvrdili testy v Maďarsku nákazu novým druhom koronavírusu v 289 prípadoch, čím počet infikovaných počas koronavírusovej pandémie stúpol na 818 520. (TASR)Prvú dávku vakcíny dostalo za uplynulý deň 1281 ľudí, druhú dávku očkovacej látky 1471 osôb.Včera sa podarilo urobiť aj 16 664 antigénových testov. „Pozitívny antigénový test malo 193 ľudí, z nich ,“ uviedla Eliášová. Z 880 nových prípadov zistených formou PCR testov . Informovala o tom hovorkyňa rezortu zdravotníctva Zuzana Eliášová. Ministerstvo zdravotníctva zverejnilo manuály pre rodičov, ktoré im majú pomôcť v prípade, že ich deti ochorejú na covid-19.: V porovnaní s predošlým dňom vzrástol počet ľudí s ochorením covid-19 alebo podozrením naň o ďalších 49 pacientov. Hospitalizovaných je celkom 438 ľudí.  Na JIS je 45 pacientov, podporu umelej pľúcnej ventilácie potrebuje 34 osôb. Potvrdili ďalších  na covid-19. Pandémia si dosiaľ vyžiadala už 12 580 obetí. Včera sa podarilo ukončiť 10 475 laboratórnych vyšetrení. Pomocou nich sa podarilo zistiť .Vietnam udelil pokutu mužovi, ktorý sfalšoval pozitívny test na covid. (TASR)Brazílsky prezident Jair Bolsonaro bude môcť v utorok vstúpiť do priestorov OSN v New Yorku aj napriek tomu, že nie je zaočkovaný. Reštaurácie v meste však nezaočkované osoby dovnútra nevpúšťajú. (TASR). Slovensko je na českej cestovateľskej mape, ktorá platí od včera, oranžové – teda ako stredne riziková krajina.Cestujúci majú pred vstupom do ČR povinnosť vyplniť príjazdový formulár, doklad o jeho vyplnení predložiť na vyžiadanie hraničnej kontrole alebo po vstupe pobytovej kontrole na území ČR.Pred vstupom do ČR, alebo najneskôr do 5 dní po vstupe do ČR sa musia tieto osoby podrobiť testu na COVID-19. Do doby výsledkov testov nie je nutná samoizolácia. Tisíce ľudí v Británii sú . (TASR) Dostali sme jasný mandát vyviesť krajinu z pandémie, tvrdí kanadský premiér Justin Trudeau po pondelkových predčasných voľbách. (TASR) Ukrajinský minister zdravotníctva Viktor Liaško uviedol, že 99,2 % úmrtí v dôsledku koronavírusu medzi Ukrajincami bolo medzi neočkovanými. () Pre úspech sa očkovanie na ulici bez registrácie v Humennom zopakuje. (TASR) Na košických základných školách je  zo 43 tried. (TASR)Inštitút Roberta Kocha eviduje 4 664 nových prípadov koronavírusu. Je to o 26,3 percenta menej ako pred týždňom () Spojené štáty uvoľnia reštrikcie a od novembra umožnia do krajiny pricestovať plne zaočkovaným z Veľkej Británie či EÚ. Presný termín uvoľnenia ešte nie je známy ()Košický samosprávny kraj pokračuje v očkovaní proti ochoreniu covid-19 vo veľkokapacitnom očkovacom centre v Košiciach aj prostredníctvom výjazdovej očkovacej služby. V súčasnosti vakcíny. (TASR) Aj napriek variantu delta je ťažký priebeh očkovania medzi očkovanými Britmi oveľa zriedkavejší. () Dnes sa očakáva tlačovka Lekárskeho odborového združenia na tému: „Situácia v našich nemocniciach sa vyhrotila do štádia, kedy lekári už odmietajú akceptovať nečinnosť vlády pri problémoch, ktoré sa nakopili v zdravotníctve“.Pripomíname, že konzorcium firiem Pfizer a BioNTech v pondelok oznámilo, že podľa výsledkov testov je ich a vytvára u nich silnú ochranu. (TASR). , píše Kristína Garaiová. Počet pacientov v uplynulých týždňoch v nemocniciach vzrástol. Počet hospitalizovaných s covidom alebo podozrením naň je 389. Pre porovnanie – .", "datetime": ""}
{"url": "https://www.aktuality.sk/clanok/4370y3r/sefredaktori-spolocne-o-obvineni-novinarov-odsudzujeme-tento-utok/", "title": "Šéfredaktori spoločne o obvinení novinárov: Odsudzujeme tento útok", "body": "Odsudzujeme obvinenie novinárov Denníka N Konštantína Čikovského a Moniky Tódovej za to, že si vykonávali svoju prácu v súvislosti s objasňovaním vraždy nášho kolegu Jána Kuciaka.Obvinenie považujeme za ďalšiu snahu zastrašiť novinárov, ktorí dlhé roky odhaľujú prešľapy ľudí vo vysokých funkciách. Súčasný vývoj pripomína situáciu spred niekoľkých rokov, keď isté skupiny vytvorili v spoločnosti atmosféru neznášanlivosti voči novinárom. Aj tá medzi inými prispela k vražde Jána Kuciaka a Martiny Kušnírovej.Nesmieme dovoliť, aby sa niečo podobné opakovalo.Využitie trestného práva proti novinárom za výkon ich povolania je v členskej krajine EÚ neprijateľné. Na zastrašenie nepohodlných novinárov ho využívajú predovšetkým diktátorské režimy napr. v Bielorusku.Stojíme za našimi kolegami, nenecháme sa zastrašiť a budeme pokračovať vo svojej práci. Vyzývame kompetentné inštitúcie, aby obvinenie, ktoré považujeme za účelové, zrušili. Vyzývame tiež vládu, aby naplnila svoje sľuby na legislatívne úpravy na ochranu novinárov.Zuzana Petková, zakladateľka, Investigatívne centrum Jána KuciakaBeata Balogová, šéfredaktorka, SMEPeter Bárdy, šéfredaktor, Lukáš Diko, riaditeľ, Investigatívne centrum Jána KuciakaMatúš Kostolný, šéfredaktor, Denník NŠtefan Hríb, šéfredaktor, .týždeňLucia Yar, výkonná šéfredaktorka, EuractivMichaela Terenzani, šéfredaktorka, The Slovak SpectatorJaroslav Vrábeľ, šéfredaktor, KorzárCs. Liszka Györgyi, šéfredaktorka, týždenník VasárnapPeter Palovič, šéf spravodajstva, Rádio ExpresBrano Závodský, zástupca šéfa spravodajstva, Rádio ExpresMarcela Šimková, šéfredaktorka, Hospodárske novinyJúlia Kováčová, šéfredaktorka, Nový časAlexej Fulmek, predseda, Asociácia tlačených a digitálnych médiíMarian Zima, predseda AONE", "datetime": ""}
{"url": "https://www.aktuality.sk/clanok/eqnj9jf/koronavirus-kosicky-kraj-je-pripraveny-ockovat-tretou-davkou/", "title": "Koronavírus: Košický kraj je pripravený očkovať treťou dávkou", "body": "Košický samosprávny kraj (KSK) pokračuje v očkovaní proti ochoreniu COVID-19 vo veľkokapacitnom očkovacom centre v Košiciach aj prostredníctvom výjazdovej očkovacej služby. V súčasnosti je už pripravený aj na očkovanie treťou dávkou vakcíny. KSK o tom informuje na svojej webovej stránke.„KSK je materiálne aj technicky pripravený očkovať treťou dávkou vakcíny na základe poradia, ktoré určilo ministerstvo zdravotníctva. Ako prví by mali u nás očkovanie absolvovať zdravotnícki pracovníci, pacienti s onkologickým ochorením či ľudia po transplantácii, ako aj klienti a zamestnanci zariadení sociálnych služieb,“ uviedol predseda KSK Rastislav Trnka. Pripomenul, že podľa informácií z rezortu zdravotníctva by pozvanie na očkovanie treťou dávkou vakcíny malo posielať Národné centrum zdravotníckych informácií (NCZI) prostredníctvom SMS. „Termín, od kedy začneme takto očkovať, bude závisieť od spresnenia podmienok ministerstva,“ dodal Trnka.Od spustenia očkovania v Košickom kraji podal KSK spolu viac ako 263.000 vakcín, z toho viac ako 38.500 v rámci výjazdovej služby. V rámci mobilného očkovania KSK rozširuje miesta improvizovaných očkovacích kóji v nákupných centrách.Záujemcovia sa môžu prísť zaočkovať vždy v sobotu a v pondelok do priestorov hypermarketu v košickej mestskej časti Nad Jazerom. Každý utorok a stredu bude k dispozícii očkovacia kója v hypermarkete na Trolejbusovej ulici v Košiciach. Vo štvrtok a v piatok budú zdravotníci pripravení očkovať na prvom poschodí obchodného centra na Námestí osloboditeľov v Košiciach.„Očkovací autobus bude pravidelne v nedeľu pristavený aj v Michalovciach. Počas aktuálneho týždňa sa ambulancia na kolesách presunie aj do Sobraniec, Krompách, Sečoviec či Gelnice,“ dodáva KSK s tým, že v nedeľu (26. 9.) bude k dispozícii aj veľkokapacitné očkovacie centrum v Košiciach.Presný harmonogram očkovania je zverejnený na webovej stránke KSK.", "datetime": ""}
{"url": "https://www.aktuality.sk/clanok/mln3m1l/koronavirus-na-kosickych-zakladnych-skolach-je-v-karantene-1100-ziakov/", "title": "Koronavírus: Na košických základných školách je v karanténe 1100 žiakov", "body": "Ochorenie COVID-19 sa vyskytuje u 50 žiakov na 16 základných školách (ZŠ) v zriaďovateľskej pôsobnosti mesta Košice. Informuje o tom magistrát na svojej webovej stránke s tým, že v karanténe je 43 tried. Dištančnou formou sa tak vzdeláva 1100 žiakov. Minulý týždeň bolo v karanténe 28 tried.Ako uviedla vedúca oddelenia školstva magistrátu mesta Košice Beáta Lopušniaková, od pondelka (20. 9.) už môžu chodiť do školy opäť deti z Kežmarskej 30 a Krosnianskej 2, ktoré boli v karanténe prakticky od začiatku školského roka. Na košických školách okrem žiakov evidujú aj dvoch učiteľov a jedného nepedagogického zamestnanca s pozitívnym testom na ochorenie COVID-19. \"Najhoršia situácia je na ZŠ Krosnianska 4, kde ochorelo až 15 žiakov,\" uviedla s tým, že od začiatku tohto týždňa tak na dištančnú výučbu muselo nastúpiť ďalších sedem tried. Celkovo je na tejto škole v karanténe takmer 250 žiakov. \"Na 34 ZŠ v našej zriaďovateľskej pôsobnosti v celých Košiciach je to dokopy 1100, pričom pred týždňom ich bolo len 700,\" dodala.Magistrát pripomína, že epidemiologická situácia na školách sa rovnako ako v celom meste každým dňom zhoršuje. Lopušniaková preto vyzýva všetkých zamestnancov škôl, žiakov a ich rodičov, aby dôsledne dodržiavali všetky odporúčania a nariadenia Regionálneho úradu verejného zdravotníctva a urobili tak všetko pre spomalenie šírenia tohto ochorenia.", "datetime": ""}
{"url": "https://www.aktuality.sk/clanok/l730rb6/vo-veku-99-rokov-zomrel-jan-ilanovsky-ktory-bojoval-v-snp/", "title": "Vo veku 99 rokov zomrel Ján Iľanovský, ktorý bojoval v SNP", "body": "Na sociálnej sieti o tom informovali Ozbrojené sily (OS) SR a mesto Liptovský Mikuláš.„Rodák zo Závažnej Poruby bojoval na východnom fronte proti fašistom. Ako príslušník 2. československej samostatnej paradesantnej brigády absolvoval špeciálny výsadkársky výcvik v Jefremove. Do vojenského protifašistického odboja vyškolil niekoľko desiatok až stoviek mužov. V Slovenskom národnom povstaní sa zúčastnil na bojoch na Dukle či bojoch pri oslobodzovaní Liptovského Mikuláša,\" priblížili Ozbrojené sily SR.Ján Iľanovský sa narodil 21. apríla 1922. Bol nositeľom desiatok československých a zahraničných vyznamenaní. Zároveň bol čestným občanom mesta Liptovský Mikuláš.", "datetime": ""}
{"url": "https://www.aktuality.sk/clanok/ddqec1c/koalicna-rada-kolikova-ma-podporu-premiera-aj-sas/", "title": "Koaličná rada: Kolíková má podporu premiéra aj SaS", "body": "Ak by sa mala koaličná zmluva vypovedať a posty vo vláde rozdeliť nanovo, Matovič trvá na tom, aby sa to urobilo podľa výsledkov volieb a počtu získaných mandátov v parlamente. „Tam matematika nepustí,\" zdôraznil.Zároveň však upozornil, že aktuálne je potrebné riešiť bezpečnostnú situáciu v krajine. „Nie to, že si strana SaS chce anektovať ministerstvo, ktoré jej nepatrí, a že pani ministerka spravodlivosti je nalepená na stoličke, ktorej by sa mala, ak je jej prioritou verejný záujem, bez problémov vzdať,\" povedal Matovič.Vicepremiér a predseda SaS Richard Sulík trvá na tom, že Márii Kolíkovej, ktorá spolu s ďalšími odídencami zo strany za ľudí vstúpila do SaS, by mal ostať post ministerky spravodlivosti.„Stále to ostáva našou zásadnou požiadavkou,\" povedal Sulík, liberáli sa podľa neho nechcú vzdať iného ministerstva. Vyhlásenia Matoviča, aby si SaS „nechala zájsť chuť na ministerstvo spravodlivosti\" nechcel komentovať. „Dobre viete, že ja Igora Matoviča nekomentujem,\" povedal Sulík.Ministerka spravodlivosti Mária Kolíková po rokovaní vlády uviedla, že cíti podporu premiéra Eduarda Hegera (OĽaNO) a považuje to za kľúčové. Nevyriešenie otázky okolo jej funkcie po odídení zo strany Za ľudí nepovažuje za koaličnú krízu. Poukazuje, že vláda pokračuje ďalej. „Je dôležité, aby boli pomery v rámci koalície predvídateľné a vzájomne dohodnuté. Zatiaľ to je nevyriešený problém,\" povedala Kolíková s tým, že momentálne pracuje štandardne a nečaká na to, ako sa to skončí.Sulík dnes po koaličnej rade komentoval aj situáciu v polícii v súvislosti so zatýkaním vyšetrovateľov.„To, čo sa tu deje, pripomína vojnu policajtov. Táto vláda to musí riešiť, preto oceňujem, že dnes premiér zvolal bezpečnostnú radu. Nechajte sa prekvapiť jej závermi, ktoré oznámime po jej zasadnutí,\" uviedol.Dodal, že vláda má preto závažnú obavu, že veľké kauzy zostanú nedoriešené, pričom minister vnútra Roman Mikulec (OĽaNO) má podporu jeho strany.Podľa ministerky spravodlivosti Márie Kolíkovej (nom. Za ľudí) nie je dobré, aby sa stávali podobné situácie. „Znamená to spochybňovanie polície a vyšetrovateľov. Tieto veci súvisia aj s rozhodovaním súdov, čo sa týka aj môjho rezortu, preto musím byť na vyjadrenia zdržanlivá,\" povedala.Podľa nej je na mieste hovoriť o založení inštitúcie, ktorá by mala na starosti nielen inšpekciu nielen voči polícii, ale voči ozbrojeným zložkám všeobecne, aby sa v budúcnosti predišlo podobným veciam.„Toto je cesta k právnej úprave, ktorá nám zníži priestor na konflikty medzi inštitúciami,\" uviedla.", "datetime": ""}
{"url": "https://www.aktuality.sk/clanok/v3rs6jk/zmena-paragrafu-363-sa-ma-udiat-az-po-odbornej-diskusii-tvrdia-prokuratori/", "title": "Zmena paragrafu 363 sa má udiať až po odbornej diskusii, tvrdia prokurátori", "body": "Žiada však, aby sa udiali v riadnom legislatívnom procese, po odbornej diskusii, a nie pod tlakom negatívnej verejnej mienky a médií. Informoval o tom predseda Rady prokurátorov SR Stanislav Jakubčík.Rada prokurátorov SR citlivo vníma udalosti spojené s prepustením bývalého riaditeľa Slovenskej informačnej služby (SIS) Vladimíra Pčolinského z väzby. Tomu Generálna prokuratúra SR zrušila obvinenie práve podľa paragrafu 363 Trestného poriadku, ktorý dáva generálnemu prokurátorovi právomoc zrušiť právoplatné rozhodnutie prokurátora alebo policajta v prípravnom konaní, teda v procese pred podaním obžaloby, ak bol týmto rozhodnutím porušený zákon.„Akékoľvek sporné názory na postup orgánov prokuratúry v konkrétnej veci sa však nemajú premietať v mediálnom priestore útočným spôsobom, bez potrebných odborných znalostí a poznania všetkých okolností prípadu vrátane vyšetrovacích spisov, a preto rada vyzýva zainteresované strany na zdržanlivosť a kultivovanosť,\" uviedol Jakubčík.Vnútornou diskusiou musia byť sporné názory na postup v konkrétnej veci zovšeobecnené tak, aby neboli spochybňované postupy orgánov činných v trestnom konaní v iných trestných veciach. Rada prokurátorov SR zároveň vyzvala Ministerstvo spravodlivosti SR, vládu a parlament, aby prípadné zmeny sporného paragrafu boli zapracované v rámci pripravovanej novely Trestného poriadku.Generálna prokuratúra zrušila 31. augusta na základe paragrafu 363 Trestného poriadku obvinenia bývalému riaditeľovi SIS Vladimírovi Pčolinskému, podnikateľovi Zoroslavovi Kollárovi, finančníkovi Jaroslavovi Haščákovi, bývalému riaditeľovi kontrarozviedky SIS Ľubomírovi Arpášovi a voči Arpášovej manželke.", "datetime": ""}
{"url": "https://www.aktuality.sk/clanok/f4hnsnt/kovarik-na-cele-policie-skoncil-hamran-nastupi-v-pondelok/", "title": "Kovařík na čele polície skončil, Hamran nastúpi v pondelok", "body": "Potvrdila to vedúca oddelenia komunikácie a prevencie Prezídia Policajného zboru Andrea Dobiášová.Riadne výberové konanie na nového policajného prezidenta má byť vyhlásené do 30 dní od zániku funkcie. Podľa súčasného zákona vymenúva policajného prezidenta minister vnútra na základe výberového konania pred odbornou komisiou a po verejnom vypočutí vo Výbore Národnej rady SR pre obranu a bezpečnosť, ak tento výbor odporučí jeho vymenovanie. Funkčné obdobie trvá štyri roky.Minister vnútra Roman Mikulec (OĽANO) pri oznámení Hamranovho poverenia informoval, že do legislatívneho procesu sa budú snažiť čo najskôr dostať nové pravidlá voľby policajného prezidenta. „Tak, aby sme podľa toho mohli fungovať,“ dodal.Zámer zmeniť výber šéfa polície obsahuje aj programové vyhlásenie vlády. Posilniť by sa mal vplyv ministra vnútra.", "datetime": ""}
{"url": "https://www.aktuality.sk/clanok/tsssr3j/poslanec-vojtech-toth-sa-vracia-do-parlamentu/", "title": "Poslanec Vojtech Tóth sa vracia do parlamentu", "body": "Vojtech Tóth (OĽANO) sa vrátil do poslaneckých lavíc. Vo štvrtok v úvode 40. schôdze Národnej rady (NR) SR zložil opätovne poslanecký sľub.„Sľubujem na svoju česť a svedomie vernosť Slovenskej republike. Svoje povinnosti budem plniť v záujme jej občanov. Budem dodržiavať ústavu a ostatné zákony a pracovať tak, aby sa uvádzali do života,\" znie sľub. Poslanec ho potvrdzuje slovom „sľubujem“ a podpisom.Do pléna sa Tóth vracia po tom, ako sa mandátu vzdal Jozef Bubnár, ktorý bol zvolený za hnutie OĽANO. Svoj odchod z parlamentu zdôvodnil zdravotnými problémami, ako aj útokmi na politikov najmä v súvislosti s pandémiou. Ukázal na množstvo jej negatívnych dôsledkov a frustráciu, ktorú si vo veľkej miere podľa neho „odskákali\" politici, vedci či novinári.Tóth už bol poslancom v tomto volebnom období. Do parlamentu pôvodne nastúpil po tom, ako sa Ján Mičovský (OĽANO) stal ministrom pôdohospodárstva. Po Mičovského demisii mu Tóth uvoľnil miesto v poslaneckých laviciach.", "datetime": ""}
{"url": "https://www.aktuality.sk/clanok/x9v2r8p/zomrel-redaktor-slovenskeho-rozhlasu-jan-kovacik/", "title": "Zomrel redaktor Slovenského rozhlasu Ján Kováčik", "body": "Vo veku 68 rokov zomrel dlhoročný redaktor a moderátor Slovenského rozhlasu v Banskej Bystrici Ján Kováčik. TASR o tom informoval PR manažér RTVS Filip Púchovský. Jeho osobnosť si RTVS pripomenie v sobotu 18. septembra o 14.30 h na Dvojke v portréte zo série NeCelebrity, ako aj vo vysielaní Rádia Regina Stred v pondelok (20. 9.) po 12.30 h reprízou jeho rozhlasového portrétu.Rodák z Pukanca zomrel v Banskej Bystrici po dlhej a ťažkej chorobe. Okrem regionálneho stredoslovenského vysielania sa mnoho rokov podieľal na príprave a moderovaní legendárnej motoristickej relácie Pozor, zákruta! z banskobystrického rozhlasového štúdia. Moderoval tiež reláciu Dobré ráno a v posledných profesionálnych rokoch sa prihováral poslucháčom banskobystrickej Reginy z ranného vysielania.V rozhlasovom archíve po ňom ostalo mnoho publicistických a spravodajských príspevkov a relácií. Kováčik sa tiež podieľal na príprave obľúbenej televíznej relácie Farmárska revue.Posledná rozlúčka s Kováčikom sa uskutoční v pondelok 20. septembra o 9.00 h v banskobystrickom krematóriu.", "datetime": ""}
{"url": "https://www.aktuality.sk/clanok/j2cbrq0/nic-nebrani-vytyceniu-pojednavania-v-pripade-kuciak-tvrdi-peter-kubina/", "title": "Nič nebráni vytýčeniu pojednávania v prípade Kuciak, tvrdí Peter Kubina", "body": "Špecializovanému trestnému súdu (ŠTS) z procesného hľadiska nič nebráni k vytýčeniu hlavného pojednávania vo veci vraždy novinára Jána Kuciaka a jeho snúbenice Martiny Kušnírovej. Pre TASR to uviedol splnomocnenec rodičov Kuciaka Peter Kubina. NS SR 15. júna zrušil prvostupňový rozsudok a vec vrátil na ŠTS.„ŠTS bol 9. septembra vrátený spisový materiál v uvedenej trestnej veci spoločne s písomne odôvodneným rozsudkom Najvyššieho súdu SR, ktorý ŠTS doručuje procesným stranám,“ spresnila hovorkyňa ŠTS Katarína Kudjáková.Kubina doplnil, že písomné odôvodnenie rozsudku odvolacieho súdu mu bolo doručené v pondelok 13. septembra. „Vzhľadom na iné udalosti tohto týždňa sa s ním podrobnejšie stihnem oboznámiť až cez víkend,“ dodal.NS SR 15. júna zrušil rozsudok ŠTS zo septembra 2020, ktorým boli v kauze Kuciak spod obžaloby oslobodení Marian K. a Alena Zs. Vec vrátil späť na ŠTS tomu istému senátu. Obžalovaného Tomáša Szabóa uznal za vinného, a to aj v prípade vraždy podnikateľa Petra Molnára, a odsúdil ho na 25-ročný trest odňatia slobody.Predseda senátu NS SR Peter Paluda vtedy uviedol, že ŠTS rozhodol o oslobodení Mariana K. a Aleny Zs. predčasne, keď sa nevysporiadal so všetkými okolnosťami, neodôvodnil zrozumiteľne rozhodnutie a nevykonal všetky dôkazy. Dodal, že niektoré dôkazy, ktoré ŠTS vykonal, hodnotil izolovane a v rozpore s elementárnou logikou. Upriamil pozornosť aj na to, že súd hodnotil tiež dôkazy, ktoré nevykonal.", "datetime": ""}
{"url": "https://www.aktuality.sk/clanok/d4g1bby/reakcia-na-dianie-v-policii-vlada-zriaduje-komisiu-ktora-bude-preverovat-krivenie-prava/", "title": "Reakcia na dianie v polícii: Vláda zriaďuje komisiu, ktorá bude preverovať krivenie práva", "body": "Obsadenie a činnosť bezpečnostných zložiek na Slovensku má po novom preverovať odborná pracovná skupina, ktorá bude sídliť na Úrade vlády. Po dnešnej bezpečnostnej rade štátu to vyhlásil premiér Eudard Heger (OĽaNO).„Kriminálne živly, ktoré sa infiltrovali do bezpečnostných zložiek štátu, vyvíjajú aktivity namierené proti poriadku tohto štátu,“ odôvodnil premiér vznik skupiny pre obnovu dôvery v právny štát. Tá začne zasadať od pondelka. Jej úlohou bude pripraviť pre vládu návrhy zmien, ktoré zlepšia fungovanie súdov, prokuratúry i polície.Bezpečnostnú radu, ktorá trvala približne od štrnástej hodiny, Heger zvolal pre situáciu v bezpečnostných zložkách. „Som presvedčený, že včera sa dostali do väzby ľudia, ktorí sa kúpiť nedajú,“ okomentoval udalosti ostatných hodín expremiér a súčasný minister financií Igor Matovič.Sudca bratislavského súdu v noci zo stredy na štvrtok zobral do väzby vyšetrovateľov NAKA Jána Čurillu, Pavla Ďurku, Milana Sabotu a vo štvrtok popoludní . Vo väzbe skončil aj dočasný šéf inšpekcie Peter Scholtz.Časť ministrov Hegerov krok ocenila. Napríklad Jaroslav Naď (OĽaNO) dnes ráno na Úrade vlády uviedol, že sa mu nepáči realita, ktorá je tak v rámci polície a prokuratúry. „Treba urobiť nejaké zásadné rozhodnutie. Keď máte dve strany, tak predpokladám, že sú tam dve skupiny, a treba dobre zvážiť každý ďalší krok,\" vyhlásil Naď.Rovnako podpredseda vlády a minister hospodárstva Richard Sulík (SaS) opísal situáciu v polícii ako vojnu. „Táto vláda to musí riešiť, preto oceňujem, že dnes premiér zvolal bezpečnostnú radu.\" Dodal, že vláda má v súvislosti so situáciou v polícii závažnú obavu, že veľké kauzy zostanú nedoriešené.Rovnako minister práce Milan Krajniak (Sme rodina) ráno novinárom povedal, že ho šokoval rozsah toho, ako prebiehali trestné koania.„Sme rodina bola za to, aby sme hovorili, ako nastaviť systém v trestnom konaní tak, aby sa nemohli ľahko manipulovať a ovplyvňovať trestné konania.“Situácia v polícii a Inpšekcii ministerstva vnútra sa začala vyhrocovať potom, čo došlo k zadržaniu viacerých členov bezpečnostných zložiek. Posledným takým prípadom je pondelkové zadržanie vyšetrovateľov NAKA, ktorí sa podieľali na vyšetrovaní káuz akou je Očistec. Úrad inšpekčnej služby ich obvinil zo zneužitia právomoci verejného činiteľa zločinu marenia spravodlivosti.Niektorých obvinili v trestnej veci ovplyvňovania pravdivosti výpovedí svedkov. Budú ich stíhať väzobne. Viacerí politici už hovoria v súvislosti s dianím o vojne v polícii.", "datetime": ""}
{"url": "https://www.aktuality.sk/clanok/k5cdqnf/fico-opat-zosmiesnoval-a-poucal-pellegriniho-medzi-smerom-a-hlasom-vypukol-boj-o-lidra-opozicie/", "title": "Fico opäť zosmiešňoval a poúčal Pellegriniho. Medzi Smerom a Hlasom vypukol boj o lídra opozície", "body": "Kým sa koalícia zaoberá vojnou v polícii a musí riešiť dôsledky rozpadu klubu Za ľudí, medzi Smerom a Hlasom tento týždeň naplno vypukol boj o lídra opozície.Robert Fico, posmelený výsledkami najnovšieho prieskumu agentúry Focus, v ktorom sa už Smer doťahuje na Hlas, vo štvrtok Petrovi Pellegrinimu opäť odkázal, že je politický amatér.Pellegrini zasa svojho niekdajšieho straníckeho šéfa obvinil z malichernosti a uprednostňovania vlastných záujmov pred potrebami republiky.Spor medzi sociálnodemokratickými stranami spôsobilo rozhodnutie Hlasu stiahnuť svoj návrh na odvolanie ministerky spravodlivosti Márie Kolíkovej.Návrh na zvolanie mimoriadnej schôdze svojimi podpismi podporili aj poslanci Smeru, keďže Hlas má v parlamente len 11 zákonodarcov. O mimoriadnu schôdzu ich musí požiadať minimálne 30.Kolíkovú mala opozícia odvolávať vo štvrtok popoludní. Pellegrini však ešte predtým informoval, že situácia je vážna a Kolíkovej hlava im už nestačí. Oznámil, že Hlas chce odvolať premiéra Eduarda Hegera. Inak povedané, že žiada pád celej vlády.Reakcia Roberta Fica zrejme prekvapila nielen Pellegriniho. Šéf Smeru na tlačovej besede vyhlásil, že Pellegrini sa stiahnutím návrhu dopustil hrubej politickej a amatérskej chyby. Jeho návrh Smer nepodporí.„To, čo dnes predviedli nezaradení poslanci, ktorí zradili Smer, považujem za veľkú politickú chybu. Pre nás je priorita Mikulec. Čo nás je po Hegerovi, nech si dáva mydielka pápežovi,“ reagoval Fico.„Po prvé, boli to oni, ktorí prišli za nami, pretože sami to nevedia urobiť, a veľmi nás prosili, že potrebujú nejakú iniciatívu, či im podpíšeme odvolávanie Kolíkovej. Vy poznáte náš názor na Kolíkovú, s radosťou zdvihneme ruku za odvolanie Kolíkovej kedykoľvek. Nechápem, prečo sa Pellegrini rozhodol dať týždeň vláde oddych,“ pokračoval predseda Smeru.Fico už raz Pellegriniho podobne vyškolil. Bolo to ešte v januári, keď Hlas oznámil, že chce začať zbierať podpisy na referendum o predčasných voľbách a so žiadosťou o spoluprácu sa obrátil aj na ďalšie opozičné strany.Aj vtedy Fico na tlačovke Pellegrinimu odkázal, že sa dopustil hrubého politického amaterizmu. Referendum totiž podľa neho malo byť nadstranícke a apolitické. „To sa tak nerobí, do psej matere,“ hneval sa trojnásobný expremiér.Vyhlásenia Roberta Fica nenechal Pellegrini bez odozvy. Vo štvrtok popoludní zorganizoval ďalšiu tlačovú besedu a jej podstanú časť venoval práve lídrovi Smeru.„To, čo predvádzal aj dnes, je obyčajná ješitnosť, keď uprednostňujete vlastné postoje a stranu nad potreby republiky. Momentálne je potreba Slovenskej republiky zbaviť sa tejto vlády a nie si tu merať, kto má väčšie preferencie,“ reagoval Pellegrini.Fica viackrát obvinil, že nemá dostatok odvahy, pretože si trúfa len na odvolávanie „slabých ministrov“, ako sú podľa neho Kolíková či Roman Mikulec.„Je ľahké odvolávať Mikulca, ktorého nebráni už ani vlastná strana, a je ľahké odvolávať Kolíkovú, ktorú už nemá kto brániť. Treba si trúfnuť odvolať celú vládu,“ poúčal predsedu Smeru Pellegrini.Návrh Hlasu na zvolanie schôdze, na ktorej by sa opozícia pokúsila odvolať Hegera, podľa Pellegriniho podporia poslanci Republiky aj strany Život. Realita je však k Pellegrinimu neúprosná – bez hlasov Smeru žiadna schôdza nebude.Poslancov Republiky je v parlamente len päť, strana Život Tomáša Tarabu ich má štyroch. Spolu so zákondarcami Hlasu tak majú k dispozícii 20 podpisov a to nestačí.Pellegrini napriek tomu tvrdí, že podpisy začnú zbierať a potom Smer znovu vyzvú, aby sa k nim pridal. Ak medzitým Fico príde s vlastným návrhom na odvolanie Hegera, Hlas ho vraj podporí. „My nie sme ješitní ani detinskí,“ uzavrel.Konflikty medzi Smerom a Hlasom možno vnímať aj v kontexte posledného prieskumu agentúry Focus. Ten síce stále najvyššie percentá nameral Hlasu, dlhodobý trend však hovorí v prospech Smeru.Pellegriniho subjekt mal ešte v januári zhruba 24 percent. Odvtedy pozvoľna padá, v septembri získal 18,5 percenta. Naopak, Smer narástol z januárových 9 percent už na 14,4 percenta.Meranie prieskumnej agentúry je spoľahlivé na 95 percent. Znamená to, že konkrétnu stranu môže voliť viac aj menej ľudí, ako prieskum ukazuje.Tzv. interval spoľahlivosti sa v prípade Smeru pohybuje od 11,6 do 17,1 percenta. Pri Hlase je rozptyl od 15,4 do 21,5 percenta.Z prieskumu momentále Smer vychádza ako jediná politická sila, ktorá môže Hlas predbehnúť. „Samozrejme, vylúčiť sa nedá ani tento scenár,“ pripúšťa aj šéf Focusu Martin Slosiarik.", "datetime": ""}
{"url": "https://www.aktuality.sk/clanok/ecfy5w9/z-uctov-bytoviek-mizli-peniaze-firma-nadalej-spravuje-byty-vo-velkych-mestach/", "title": "Z účtov bytoviek mizli peniaze, firma naďalej spravuje byty vo veľkých mestách", "body": "V Bratislave a Košiciach roky funguje spoločnosť Váš správca, ktorá sa venuje správe bytových domov. Spoločnosť na  tvrdí, že zabezpečuje správu približne 150 bytoviek, čo je asi 7-tisíc bytov v Bratislave, ale aj v iných mestách.Na nenápadnú eseročku má ale ťažké srdce niekoľko domovníkov, podľa ktorých firma pochybným spôsobom narábala s bankovými účtami bytoviek, z ktorých sa mali odlievať peniaze na neznáme aktivity.V tejto súvislosti má Váš správca v obchodnom registri uvedenú aj zaujímavú poznámku. Bratislavská kriminálka voči firme v lete 2019 vzniesla obvinenie súvisiace práve so správou nehnuteľností.„Vo vami uvedenom prípade bolo zo strany vyšetrovateľa bratislavskej krajskej kriminálky vznesené v jednom prípade obvinenie konkrétnej právnickej osobe z obzvlášť závažného zločinu sprenevery spáchaného závažnejším spôsobom konania. Dňa 16. 3. 2021 bol v tejto veci podaný návrh na podanie obžaloby,“ uviedol Michal Szeiff, hovorca Krajskej polície Bratislava. Aktuality.sk sa skontaktovali s niekoľkými domovníkmi, ktorých bytovky spravuje, resp. spravovala v minulosti eseročka Váš správca. Táto spoločnosť podľa jednej z domovníčok nehospodárne narábala s bankovým účtom ich bytového domu v Podunajských Biskupiciach. Redakcia má napr. dôkaz, že správcovská spoločnosť v minulosti poslala tisíce eur z účtu bytovky na účet občianskeho združenia Pro Hockey, ktoré sa venuje hokejovým aktivitám. František Eke, zástupca vlastníkov bytov jedného z petržalských činžiakov, zas uviedol, že táto firma používala účty bytovky na dotovanie iných aktivít, ktoré nesúviseli s ich bytovkou. Preto ešte v roku 2019 podal trestné oznámenie na neznámeho páchateľa. V oznámení petržalským policajtom napr. uviedol, že správcovská spoločnosť v roku 2016 odčerpala z fondu prevádzky údržby a opráv vyše 104-tisíc eur na svoj firemný účet. Z ďalšieho účtu domu zas mala firma odčerpať asi 23-tisíc eur. „Nikdy sme sa nedozvedeli účel použitia finančných prostriedkov z úveru, len strohý výpis zostatkov,“ uviedol redakcii František Eke. Problémy s firmou Váš správca potvrdzuje aj iná správcovská spoločnosť Spokojné bývanie, ktorá prevzala za posledné dva roky do správy tri bytovky, ktoré predtým zastrešoval Váš správca, s. r. o. „K vypovedaniu zmluvy o výkone správy došlo najmä preto, že z účtov domov, na ktorých sa združujú prostriedky vlastníkov bytov a nebytových priestorov na pokrytie nákladov za poskytované služby a do fondu prevádzky a opráv, boli bez súhlasu vlastníkov prevedené finančné prostriedky na iné účty alebo zrealizované úhrady, ktoré sa netýkali predmetného bytového domu,“ uviedla Jana Adamová, konateľka Spokojného bývania. Dodala však, že v dvoch domoch boli finančné prostriedky už vrátené, ale v jednom prípade konto vyrovnané nebolo. Ďalšia nemenovaná správcovská spoločnosť, ktorá prevzala po firme Váš správca správu bytov, podala trestné oznámenie pre podozrenie z trestných činov porušovania povinnosti pri správe cudzieho majetku a sprenevery. Policajti trestné oznámenie posunuli na bratislavské krajské riaditeľstvo, pretože šlo o pokračovací trestný čin, kde je väčšie množstvo poškodených z rôznych bytoviek a škoda veľkého rozsahu. Aktualitám bratislavskí policajti ďalej uviedli, že v tejto súvislosti je evidovaných viacero trestných oznámení. Zároveň je vedené trestné stíhanie pre pokračovací obzvlášť závažný zločin sprenevery spáchaný závažnejším spôsobom konania. „K rozsahu spôsobenej škody sa nie je možné v súčasnej dobe vyjadriť, nakoľko tá je predmetom dokazovania. Vo veci sú vykonávané potrebné procesné úkony s cieľom jej náležitého objasnenia, z dôvodu zachovania objektívnosti vyšetrovania a rovnako, aby nedošlo k jeho zmareniu alebo ohrozeniu, bližšie informácie nie je možné v súčasnej dobe k prípadu poskytnúť,“ uviedol k prípadu policajný hovorca Michal Szeiff. Dnes je jediným konateľom a spoločníkom eseročky Váš správca Roman Varga z Petržalky, ktorý . Redakcia s Vargom urobila offrecordové stretnutie, na ktorom konateľ vysvetľoval príčiny vzniknutej situácie. Neskôr sa konateľ k problému vyjaril mailom. Tvrdí, že k sprenevere došlo ešte v roku 2016 a za celý problém môže bývalý zamestnanec, ktorý mal prístup k finančným záležitostiam firmy.„V minulosti došlo zo strany bývalého zamestnanca k rozsiahlej sprenevere, s ktorej následkami sa naša spoločnosť dodnes vyrovnáva. Za tento trestný čin bol tento bývalý zamestnanec aj právoplatne odsúdený na dlhoročné väzenie, v ktorom je dodnes,“ napísal v reakcii Varga.Dodáva, že jeho spoločnosť v súčasnosti situáciu rieši k spokojnosti všetkých vlastníkov bytov. Prečo niektoré peniaze išli v minulosti na účet združenia Pro Hockey, Varga oficiálne nekomentoval. Združenie má pritom rovnakú adresu ako Váš správca.Ministerstvo dopravy uvádza, že nemá právomoc kontrolovať samotnú činnosť správcov bytových domov. Tá je podľa rezortu zverená Slovenskej obchodnej inšpekcii (SOI), živnostenským úradom alebo Úradu na ochranu osobných údajov.SOI kontroluje správcov bytových domov na základe zákona o ochrane spotrebiteľa a zákona o vlastníctve bytov a nebytových priestorov.„Podobne ako pri iných poskytovateľoch služieb využíva pri kontrolnej činnosti sankčný mechanizmus stanovený zákonom o ochrane spotrebiteľa a kompetenciami zverenými zákonom o štátnej kontrole vnútorného trhu vo veciach ochrany spotrebiteľa. Ak kontrolovaná osoba vážne a opakovane porušuje povinosti pri predaji výrobkov alebo poskytovaní služieb, SOI dáva podnet príslušným orgánom na pozastavenie alebo zrušenie živnostenského oprávnenia,“ uviedol Ústredný inšpektorát SOI.Podľa SOI má aj rezort dopravy právomoc obmedziť činnosť problémových správcov „najmä v súvislosti s ich vyčiarknutím . Len takto zapísaný správca môže vykonávať činnosť správcu bytových domov podľa osobitných predpisov“.", "datetime": ""}
{"url": "https://www.aktuality.sk/clanok/9nchzr7/koronavirus-pcr-testy-potvrdili-vyse-900-novych-pripadov/", "title": "Koronavírus: PCR testy potvrdili vyše 900 nových prípadov", "body": "– Bardejov je bordový, rušia sa podujatia. – , štyri budú bordové– Minister Lengvarský priznáva – , pomôcť majú samotesty– – Ukrajina je  koronavírusu, varovali v piatok domáci odborníci na medicínu. Zaočkovanosť obyvateľstva pritom zaostáva a počty prípadov nákazy stúpajú. Informácie priniesla tlačová agentúra AFP. (TASR) Tri ženy z Texasu zaútočili na ženu, ktorá ich v newyorskej reštaurácii vyzvala, aby sa preukázali potvrdením o očkovaní voči ochoreniu covid-19. Nasledovali údery päšťou. Obeť skončila s pomliaždeninami a škrabancami na ošetrení v nemocnici. Z útoku bola psychicky otrasená. () Najnovší podcast hľadá odpoveď aj na to, kedy sa otočí tretia vlna. Vypočuť si ho môžete tu: Svetová zdravotnícka organizácia (WHO), ktorá opakovane vyzýva svet, aby sa dal zaočkovať proti ochoreniu COVID-19 a iným chorobám, v piatok odmietla uviesť, koľko jej vlastných zamestnancov sa držalo tohto odporúčania. V piatok to napísala tlačová agentúra AP. Bardejov je bordový, rušia sa podujatia. , píše Robo Hakl. V Poľsku budú môcť zamestnávatelia . (TASR)Z Británie hlásia rekordných 32 651 nových prípadov a 178 ďalších úmrtí. Informuje o tom  s tým, že v nemocniciach je 8 068 pacientov. Ministerstvo hospodárstva hľadá pre plán obnovy nových kolegov. Ministerstvo zdravotníctva dáva do pozornosti zoznam vakcinačných miest a termínov, kedy bude očkovanie dostupné. ()V maďarskej obci Pilisborosjenő v Peštianskej župe museli zatvoriť základnú školu po tom, čo rodičia testovali deti a zistili šírenie nového druhu koronavírusu. Podľa spravodajského servera 24.hu je snahou vlády udržať na školách prezenčné vzdelávanie, avšak v danej situácii to nie je celkom možné. (TASR)Americká vláda zvažuje podávanie tretej dávky vakcíny Pfizer, odborníci sa rozchádzajú v názore, či je potrebná alebo nie. Polícia pripomína, že od pondelka 20. septembra kontroly na hraniciach zostávajú, ale budú zriedkavejšie., pomôcť majú samotesty, píše Magdaléna Paluchová. Hygienici v okrese evidujú takmer 300 aktívnych prípadov covid-19. (TASR)Negatívny trend vo vývoji pandemickej krivky na Slovensku postupne začínajú pociťovať aj župné školy. Kým k piatku 10. septembra dvanásť stredných škôl v zriaďovateľskej pôsobnosti Žilinského kraja zatvorilo 15 tried a 327 žiakov z nich prešlo na online výučbu, o týždeň neskôr župa zaznamenala nárast o 60 %.„Na stredných školách Žilinského kraja aktuálne evidujeme , ktorí sa vyučujú dištančne. Dôvodom je pozitívne testovaný spolužiak alebo pedagóg. Celkový počet žiakov na dištančnom vzdelávaní sa tak v priebehu jedného týždňa zvýšil o 176 %,“ upresnil riaditeľ odboru školstva ŽSK Ľuboš Berešík.Z 59-tich župných škôl dištančnú formu vzdelávania zaviedlo už 20 z nich. Najhoršia situácia je v okrese Žilina, nasledujú školy v okrese Martin, Bytča, Liptovský Mikuláš, Námestovo, Dolný Kubín a Čadca. Verejní zdravotníci zosumarizovali, aké opatrenia platia v tom-ktorom okrese podľa farieb covid automatu. „Chcem vyzvať všetkých občanov, nie iba v okrese Bardejov, aby nepodceňovali opatrenia, ktoré sú definované v covid automate, aby spolupracovali s orgánmi verejného zdravia a aby či už v rodinách alebo kolektívoch dodržiavali opatrenia a snažili sa minimalizovať riziko nákazy nejakým zhromažďovaním sa a podobne. ,“ uviedol minister zdravotníctva počas dnešnej návštevy Bardejova. Tento okres je zatiaľ ako jediný v bordovej fáze covid semaforu. Ministerstvo zdravotníctva  pozorne sleduje. V prípade zhoršenia epidemiologickej situácie je  pre pacientov s ochorením COVID-19 na tri fázy. (TASR) Banskobystrický samosprávny kraj pokračuje v aktivitách na zvýšenie zaočkovanosti a po výjazdoch do najmenej zaočkovaných obcí spustil aj očkovanie v školách.Možnosť dostať vakcínu priamo v škole ponúkol zamestnancom, žiakom aj ich rodinným príslušníkom, v snahe zabrániť scenáru z druhej vlny pandémie, kedy boli deti dlhé mesiace odkázané na dištančné vyučovanie. Očkovanie prišiel osobne podporiť aj minister školstva Branislav Gröhling. Informovala hovorkyňa Banskobystrického kraja Lenka Štepáneková. Sedemdesiat percent obyvateľov Francúzska je už plne zaočkovaných proti koronavírusu, pričom aspoň prvú dávku vakcíny prijalo 73,9 percenta ľudí. , uviedli v piatok predstavitelia rezortu zdravotníctva v Paríži. Informuje o tom agentúra DPA. (TASR) Záujemcovia o očkovanie sa budú môcť dať opäť zaočkovať aj bez nutnosti registrácie. Pre záujemcov o očkovanie jednodávkovou vakcínou od spoločnosti Janssen sú pripravené voľné termíny v Bratislave, Komárne, Banskej Bystrici, Žiline, Poprade, Prešove, Humennom a v Košiciach. Informovala o tom hovorkyňa Ministerstva zdravotníctva (MZ) SR Zuzana Eliášová. (TASR)Ministerstvo zdravotníctva situáciu v nemocniciach v súvislosti s COVID-19 pozorne sleduje a koordinuje. Odborníci z rezortu sú v dennom kontakte so zdravotníckymi zariadeniami. V prípade zhoršenia epidemiologickej situácie je pripravená reprofilizácia lôžkového fondu pre pacientov s COVID-19 na tri fázy. Informuje ministerstvo zdravotníctva., jej priebeh bude záležať na tom, koľko ľudí sa nechá zaočkovať. Uviedol to v piatok maďarský premiér Viktor Orbán, ktorý zdôraznil, že jeho vláda nezavedie povinné očkovanie proti covidu. (TASR) Celkový počet zaočkovaných osôb prvou dávkou vakcíny je 2 415 044 za predchádzajúci deň pribudlo 2 565 očkovaných. Druhú dávku vakcíny už dostalo 2 221 096 ľudí, uplynulý deň sa zaočkovalo 4 836 ľudí.  Najviac pozitívne testovaných RT-PCR testami bolo v Košickom kraji (228), nasleduje Žilinský (164), Prešovský (146), Trnavský (105), Banskobystrický (95), Bratislavský (57) a Nitriansky (55) a Trenčiansky (52). Je medzi nimi 469 mužov a 433 žien. Celkový počet pozitívne testovaných mužov je 191 631 a žien 209 619. V nemocniciach je hospitalizovaných 393 pacientov, potvrdené ochorenie má 275 ľudí. Spomedzi hospitalizovaných nie je vôbec zaočkovaných alebo len čiastočne zaočkovaných až 85,16 % ľudí. Na JIS je 26 pacientov, podporu umelej pľúcnej ventilácie potrebuje 28 osôb.  Počet potvrdených obetí na pľúcnu formu COVID-19 vzrástol o 3 osoby. Celkový počet úmrtí „na Covid\" je 12 569 a celkový počet úmrtí „s Covidom\" je 2 459.  Na Slovensku za uplynulý deň pribudlo 902 ľudí s pozitívnym PCR testom, z nich takmer 81 percent nebolo zaočkovaných. Čo sa týka antigénového testovania, pribudlo 253 pozitívnych, z ktorých takmer 82 percent nebolo zaočkovaných. Je to 10,2 % z 8 999 ukončených RT-PCR vyšetrení a 1,66 % z 15 199 antigénnych testov. Informovalo . V krajine v uplynulých 24 hodinách potvrdili 479 prípadov nákazy koronavírusom a v súvislosti s ochorením COVID-19 zomrelo ďalších päť pacientov. Informoval o tom v piatok operačný štáb na svojej stránke koronavirus.gov.hu. (TASR) Na krajinskom súde vo Viedni sa v piatok začína prvé súdne pojednávanie v kauze lyžiarskeho strediska v tirolskej obci Ischgl, z ktorého sa na jar 2020 rozšíril koronavírus po Rakúsku aj do viacerých európskych krajín. Vdova a syn jednej obete, ktorá zomrela na ochorenie COVID-19, v tomto prípade žalujú Rakúsku republiku, informuje internetové vydanie rakúskeho denníka Kurier.at. (TASR)Jesenný jarmok, ktorý sa mal vo Zvolene uskutočniť od 17. do 18. septembra, nebude ani tento rok. Informuje o tom mesto na svojej webovej stránke. Mesto Zvolen, ktoré jarmok organizuje, sa rozhodlo podujatie zrušiť pre epidemiologickú situáciu na Slovensku, ktorá sa zhoršuje. (TASR)Japonské akcie sa v piatok posilnili a zaznamenali štvrtý týždňový nárast po sebe. Podporilo ich oslabenie jenu a pokračujúci pokles prípadov ochorenia COVID-19. Wall Street vo štvrtok (16. 9.) takmer stagnovala a uzavrela zmiešane. (TASR) Podľa platného COVID automatu je v bordových okresoch povinné nosenie respirátoru v interiéri a rúška v exteriéri a pri vzdialenosti do dvoch metrov. Na ich nosenie platia aj výnimky. Minister zdravotníctva Vladimír Lengvarský (nominant OĽaNO) ešte vo štvrtok (16. 9.) povedal, že jednotlivé obce v bordových okresoch možno budú skracovať otváracie hodiny či obmedzovať pohyb ľudí, prípadne zakážu niektoré podujatia.Pre návštevy v nemocniciach či väzniciach v bordových okresoch platí, že sú povolené po súhlase zriaďovateľa alebo riaditeľa. (TASR) V súvislosti s očkovaním na prevenciu ochorenia COVID-19 štátny ústav ku dňu 15. 9. 2021 eviduje 8 547 hlásení podozrení na nežiaduce účinky. Z celkového počtu hlásení je 977 závažných.Škótska vláda plánuje požiadať armádu, aby jej zdravotnej záchrannej službe pomáhala pri zvládaní náročnej situácie spôsobenej pandémiou. Informovala o tom vo štvrtok na svojej webovej stránke stanica BBC. (TASR) Okres Bardejov je od piatka zaradený v druhom stupni ohrozenia, teda v bordovej farbe. Minister zdravotníctva Vladimír Lengvarský (nominant OĽaNO) príde tento okres navštíviť. S regionálnymi hygienikmi bude diskutovať o aktuálnych krokoch v súvislosti s pandémiou a zamedzením šírenia vírusu. (TASR)", "datetime": ""}
{"url": "https://www.aktuality.sk/clanok/vfvt17y/pestovanie-papriky-je-skvely-tip-aj-na-rodinne-podnikanie/", "title": "Pestovanie papriky je skvelý tip aj na rodinné podnikanie", "body": "Paprika je veľmi zdravá zelenina a v mnohom prospieva nášmu telu, v tom sa zhodujú aj odborníci. Preto by nemala chýbať ani v našom vyváženom jedálnom lístku. Obsahuje kopu vitamínov a minerálov – C, B1, B2, E, betakarotén, lykopén, vlákninu a draslík.Čerstvá paprika, ktorú ste si  práve vložili do nákupného vozíka, môže byť od spoločnosti Zelonax z Kolárova. Zeleninu vykupuje od menších aj väčších pestovateľov z úrodnej oblasti Žitného ostrova a dodáva ju do reťazca už niekoľko rokov. Menší farmári zväčša pestujú papriku vo fóliovníkoch, veľkí pestovatelia ponúkajú chutné plody z poľa. Na začiatku sezóny je to hlavne biela a zelená paprika, neskôr k nim pribudne sladká červená kapia. Sú to tradičné druhy papriky, ktoré sa na Slovensku pestujú. vysvetľuje Alexander Nagy, konateľ spoločnosti ZelonaxZáujem reťazca aj zákazníkov o papriku od slovenských pestovateľov potvrdzuje aj A. Nagy, objemy dodávok každý rok o niečo navyšujú.Papriku pestujú už 25 rokov, takže skúseností majú na rozdávanie. Spoločnosť P&P trade z Komárna dodáva do reťazca sladkú aj štipľavú zelenú papriku, červenú papriku a čili papričky. Úrodu zbierajú na poli aj v skleníkoch. hovorí o skúsenostiach s pestovaním tejto zeleniny Lilla Púchovská, majiteľka spoločnosti. Bohatú úrodu zbierajú ručne, aby sa plody nepoškodili a zákazník dostal prvotriednu kvalitu. A darí sa im. S reťazcom spolupracujú od začiatku jeho pôsobenia na slovenskom trhu, teda už viac ako dvadsať rokov. vysvetľuje Peter Slobodník, člen predstavenstva Zväzu zeleninárov a zemiakarov Slovenska.Určite s nami budete súhlasiť, že paprika je skvelá zelenina, ktorá má široké využitie v studenej aj teplej kuchyni. Klasikou v lete je lečo alebo . No výborná je tiež v studených zeleninových šalátoch, plnená syrovou či bryndzovou plnkou, pečená, grilovaná, naložená v oleji. Z papriky pripravíte lahodnú sladkú i štipľavú nátierku. A tak by sme mohli pokračovať - tipov na jedlá s touto zeleninou je skutočne veľa. Inšpiráciu nájdete aj v ", "datetime": ""}
{"url": "https://www.aktuality.sk/clanok/y0fj328/gagarinova-ulica-v-bratislave-bola-pre-zaplaveny-podchod-neprejazdna/", "title": "Gagarinova ulica v Bratislave bola pre zaplavený podchod neprejazdná", "body": "Aktualizované o 8:56Zaplavený podjazd pri cintoríne na Gagarinovej ulici v Bratislave už otvorili. Tvoria sa však kolóny. Informuje o tom bratislavská polícia aj Zelená vlna na sociálnej sieti.Zelená vlna upozorňuje vodičov, že v Bratislave sa po otvorení podjazdu tvoria rozsiahle kolóny a bude trvať, kým sa rozbehnú. „Na Dolných honoch sa zdržíte na všetkých výjazdoch smer centrum viac ako hodinu,“ uvádza. Obnovené sú aj linky 65, 75, 201 a 202 po pôvodných trasách, informuje Dopravný podnik Bratislava.", "datetime": ""}
{"url": "https://www.aktuality.sk/clanok/115858/video-medzi-kosickymi-zazrakmi-mojsejovci-schuster-aj-lunik-ix/", "title": "VIDEO: Medzi košickými zázrakmi Mojsejovci, Schuster aj Luník IX", "body": "Slovenský exprezident je zastúpený medzi nomináciami až dvakrát. Podľa obyvateľov mesta nie je divom len on sám, ale aj zadĺženosť mesta, ktorú mu pripisujú.Za najväčší div jednoznačne považujú Košičania Dóm sv. Alžbety, nasleduje Štátne divadlo, hrajúca fontána, Jakabov palác a iné skvosty Košíc. Svoje miesto v ankete však má aj neslávne preslávený Luník IX, či košický vietor!Ako prezradil iniciátor ankety, turistický sprievodca Milan Kolcun, nominovaných je vyše 300 zaujímavostí. Anketa 7 divov Košíc je momentálne v druhom kole a Košičania môžu na internete svojím hlasom podporiť najviac 7 nominácií.Vybrať si môžu nielen svoje obľúbené miesto, budovu, pamätihodnosť, ale aj osobnosť, či udalosť spätú s Košicami. Hlasovanie sa ukončí 31. januára 2009 a výsledky vyhlásia 21.2. počas Svetového dňa sprievodcov.", "datetime": ""}
{"url": "https://www.aktuality.sk/clanok/kjnqemd/koronavirus-online-pcr-testy-zachytili-760-pozitivne-testovanych/", "title": "Koronavírus ONLINE: PCR testy zachytili 760 pozitívne testovaných", "body": "– , desať okresov je červených– – –Všetci diplomati, ktorí sa budúci týždeň zúčastnia na zasadnutí Valného zhromaždenia OSN v New Yorku, budú musieť predložiť doklad o zaočkovaní proti covidu. (TASR) „Máme veľmi malú mieru preočkovanosti a zrejme nás čakajú veľmi náročné jeseň a zima,“ prognózuje zdravotnícky analytik. Zdravotnícky analytik vo večernom spravodajstve  hovorí, že Slovensko patrí medzi krajiny, v ktorých počet nových prípadov rastie najrýchlejším tempom.Podľa Martina Smatanu bude ťažké identifikovať, či sa pod nárast prípadov koronavírusu na Slovensku podpíšu aj hromadné podujatia, ktoré boli na Slovensku v uplynulých troch dňoch. Pápež František v stredu uviedol, že  proti ochoreniu COVID-19. (TASR)Európska komisia (EK) v stredu oznámila, že prijala rozhodnutie o rovnocennosti digitálnych osvedčení COVID-19 vydaných siedmimi krajinami a správnymi územiami mimo hraníc EÚ - Albánskom, Andorrou, Faerskými ostrovmi, Izraelom, Monakom, Marokom a Panamou. (TASR) Vo štvrtok 16. septembra zdravotníci Rooseveltovej nemocnice zaočkujú v čase od 8:00 - 12:00 neregistrovaných a v čase od 8:00 - 13:00 registrovaných záujemcov o vakcínu od spoločnosti Pfizer.Záujemcovia potrebujú občiansky preukaz, preukaz poistenca a vyplnený .Svetová zdravotnícka organizácia (WHO) oznámila, že počas minulého týždňa hlásili vo svete približne štyri milióny nových prípadov nákazy koronavírusom, čo je prvý väčší pokles za vyše dva mesiace. (TASR) Od stredy majú opatrovateľky a zamestnanci pracujúci s obzvlásť zraniteľnými osobami vo Francúzsku povinnosť nechať sa zaočkovať aspoň jednou dávkou vakcíny proti koronavírusu. Tí, ktorí tak neurobia, môžu prísť o prácu či plat.  informuje, že niektorí sa napriek tomu nedali ešte zaočkovať.Po skončení podujatia v Šaštíne organizátori rozdali účastníkom antigénové testy. Požiadali ich, aby sa otestovali.Pandémia nového koronavírusu priniesla silné impulzy na . (TASR)Predsedníčka Európskej komisie v správe o stave Únie ocenila výsledky boja proti pandémii. (TASR). Ide zatiaľ o najväčšie hromadné podujatie na Slovensku od vypuknutia pandémie koronavírusu.Včera sa podarilo vyhodnotiť aj 16 763 antigénových testov. Tie zachytili . Z nich podľa Zuzany Eliášovej .„V nemocniciach je aktuálne 254 pacientov s potvrdeným ochorením COVID-19 alebo s podozrením naň, z nich,“ informuje aktuálne hovorkyňa rezortu zdravotníctva Zuzana Eliášová.Najviac pozitívne testovaných RT-PCR testami bolo v Žilinskom kraji (155), nasledujú Košický kraj (142), Prešovský (133), Banskobystrický (95), Bratislavský (78), Trenčiansky (67), Nitriansky (52) a Trnavský (38). Je medzi nimi 362 mužov a 398 žien.Za posledný týždeň je počet pozitívne testovaných na delta variant 86 vzoriek z celkového počtu 87 sekvenovaných vzoriek. Predstavuje to 98,9 % zastúpenie. Informuje o tom ministerstvo zdravotníctva.Celkový počet zaočkovaných osôb prvou dávkou vakcíny je 2 412 018 za predchádzajúci deň pribudlo 2 646 očkovaných. Druhú dávku vakcíny už dostalo 2 215 708 ľudí, uplynulý deň sa zaočkovalo 2 477 ľudí.Smutnou správou je, že pribudli aj  na covid-19. Celkovo už pandémii podľahlo 12 566 ľudí v SR.Včera sa podarilo ukončil 8 928 laboratórnych vyšetrení. Tie odhalili . sa podľa hovorkyne rezortu zdravotnícta voči ochoreniu očkovaním nechránilo. Ministerstvo zdravotníctva zverejnilo video o tom, ako funguje testovanie a schvaľovanie vakcín.Oxymetre a bezkontaktné teplomery, ktoré sú určené pre ľudí, musia byť regulované ako zdravotnícke pomôcky. Pred ich nákupom je preto dôležité overiť si, či ide o legálny výrobok, ktorý spĺňa všetky požiadavky právnych predpisov. Na sociálnej sieti to pripomenul Štátny ústav pre kontrolu liečiv (ŠÚKL). (TASR)V nemocniciach v Spojených štátoch pribúdajú prípady detí s ťažkým priebehom covidu. Dostávajú sa aj na lôžka na jednotkách intenzívnej starostlivosti.„Korona sa ešte neskončila a ešte bude veľa zármutku, kým pandémia odznie,“ hovorí predsedníčka Európskej komisie v prejave o stave Únie. Ďalší rok bude podľa nej skúškou charakteru. „Som presvedčená, že Európa v skúške obstojí,“ dodáva. Pripomíname, že  ako aj na iných hromadných podujatiach je povinné nosenie rúška. Na aktuálnych záberoch vidieť, že niektorí účastníci podujatia majú prekryté horné dýchacie cesty a iní nie.Voľby v Česku sa pre pandémiu začnú už v stredu 6. októbra. Dva dni pred otvorením štandardných volebných miestností v Česku budú môcť prísť hlasovať ľudia, ktorí sú v karanténe pre koronavírus. (ČT24) Počet prípadov koronavírusu na Slovensku v ostatných dňoch rastie. Pribúdajú aj stovky infikovaných denne. Rastie aj počet hospitalizovaných v nemocniciach.", "datetime": ""}
{"url": "https://www.aktuality.sk/clanok/lt0nrbz/najviac-z-vladnych-zakonov-preslo-zatial-rezortu-financii-najmenej-obrane/", "title": "Najviac z vládnych zákonov prešlo zatiaľ rezortu financií, najmenej obrane", "body": "V aktuálnom volebnom období prijala Národná rada (NR) SR doteraz celkovo 145 vládnych návrhov zákonov. Najviac z nich bolo z dielne Ministerstva financií (MF) SR, a to 26. Najmenej prerokovaných a schválených návrhov má zatiaľ na konte Ministerstvo obrany (MO) SR, a to jeden. Plénum v tomto období odmietlo zatiaľ dva vládne návrhy. Vyplýva to zo štatistík NR SR za ôsme volebné obdobie k 31. júlu tohto roka.Druhý najvyšší počet návrhov schválil parlament v tomto období rezortu práce, a to 19. Nasledujú ministerstvo zdravotníctva (16), ministerstvo spravodlivosti (14), dopravy (12), hospodárstva (10) a rezort školstva (7). Po šesť návrhov prešlo envirorezortu a ministerstvu pôdohospodárstva. Päť prijatých vládnych návrhov bolo z dielne ministerstva kultúry.Podpredsedovi vlády podľa štatistík schválil parlament zatiaľ štyri zákony. Ministerstvo investícii regionálneho rozvoja a informatizácie má doteraz na konte tri prijaté návrhy.Parlament prijal i viacero návrhov pripravených ďalšími štátnymi inštitúciami. Najviac Štatistickému úradu SR, a to tri. Prijali sa tiež po dva zákony z dielne Úradu pre normalizáciu, metrológiu a skúšobníctva SR a z dielne guvernéra Národnej banky Slovenska.Po jednom návrhu prešlo aj Úradu priemyselného vlastníctva SR, Úradu pre verejné obstarávanie, riaditeľovi Národného bezpečnostného úradu a Protimonopolnému úradu SR.Vláda dokopy predložila doteraz 168 návrhov, schválilo sa ich zatiaľ celkovo 145. Dva návrhy plénum neschválilo. Išlo o novely vetované prezidentkou SR Zuzanou Čaputovou. Jednou bola novela zákona o diaľničnej známke a druhou novela zákona o komisárovi pre deti a komisárovi pre osoby so zdravotným postihnutím.Celkovo za aktuálne volebné obdobie schválil parlament 213 zákonov. Okrem 145 vládnych návrhov prijala snemovňa aj 68 poslaneckých noviel.", "datetime": ""}
{"url": "https://www.aktuality.sk/clanok/pf7d02x/foto-papeza-frantiska-videlo-v-sastine-50-tisic-ludi/", "title": "Foto: Pápeža Františka videlo v Šaštíne 50-tisíc ľudí ", "body": "Pozrite si, ako veriaci v Šaštíne očakávali príchod pápeža Františka.", "datetime": ""}
{"url": "https://www.aktuality.sk/clanok/1rdhk8w/byvanie-v-okoli-bratislavy-je-lacnejsie-mladi-to-coraz-viac-preferuju/", "title": "Bývanie v okolí Bratislavy je lacnejšie, mladí to čoraz viac preferujú", "body": "Výber medzi bývaním priamo v meste a bývaním za mestom je v posledných desaťročiach večnou dilemou každej generácie mladých ľudí. Napríklad cenové rozdiely medzi bývaním v Bratislave a priľahlých mestách sú výrazné a aj pandémia nového koronavírusu priniesla silné impulzy na sťahovanie mimo mesta. Podľa analytika Realitnej únie (RÚ) SR Vladimíra Kubrického však treba pri sťahovaní mimo mesto zvážiť všetky okolnosti. Uviedol to pre TASR.„Pandémia nového koronavírusu spojená s prácou z domu priniesla v tomto smere silné impulzy na sťahovanie mimo mesta, čiže veľa ľudí vytiahla preč aj z Bratislavy,\" podotkol Kubrický s tým, že mnohí ľudia pochopili, že pokiaľ nie sú odkázaní na denné dochádzanie do slovenskej metropoly, a už vôbec nie v dopravnej špičke, môžu sa pokojne usadiť v jej okolí.Odmenou za to im je nižšia cena bytu či možnosť kúpy nehnuteľnosti, ktorú by si v Bratislave nemohli dovoliť. „Mladý pár však musí myslieť na to, či sa bez mesta zaobídu aj jeho deti,\" upozornil analytik.Ako dodal, cenové rozdiely medzi bývaním v slovenskej metropole a priľahlých mestách sú výrazné. „Pokiaľ napríklad starší trojizbový byt v bratislavskom Ružinove stojí približne 200-tisíc eur, v Pezinku zaň zaplatí záujemca približne dve tretiny z tejto sumy, v Malackách či Šamoríne iba polovicu,\" porovnal Kubrický. Pokiaľ sa mladí ľudia rozhodnú ísť od Bratislavy trochu ďalej, napríklad do Senice či Dunajskej Stredy, tam je to v porovnaní s Ružinovom dokonca iba jedna tretina.", "datetime": ""}
{"url": "https://www.aktuality.sk/clanok/bd0kv45/doprava-do-roku-2050-sa-bezpecnost-cestnej-dopravy-ma-priblizit-k-nulovej-umrtnosti/", "title": "Doprava: Do roku 2050 sa bezpečnosť cestnej dopravy má priblížiť k nulovej úmrtnosti", "body": "Dlhodobým strategickým cieľom v bezpečnosti cestnej premávky na Slovensku má byť zníženie počtu usmrtených a ťažko zranených osôb v dôsledku cestných dopravných nehôd na nulový počet do roku 2050. Ide o tzv. víziu nula. Vyplýva to z národnej stratégie SR pre bezpečnosť cestnej premávky na roky 2021 – 2030, ktorú rezort dopravy predložil do medzirezortného pripomienkového konania. Materiál bol zverejnený na legislatívno-právnom portáli Slov-lex.Ministerstvo dopravy a výstavby (MDV) SR v pozícii národného koordinátora pre zvyšovanie bezpečnosti cestnej premávky v stratégii definuje priority Slovenska v oblasti zvyšovania úrovne bezpečnosti všetkých účastníkov cestnej premávky. A to formou zníženia dopravnej nehodovosti a jej následkov prostredníctvom ovplyvnenia postojov účastníkov cestnej premávky, cielených opatrení zameraných na rizikových účastníkov cestnej premávky, vytvorenia bezpečného dopravného priestoru, zvýšenia bezpečnosti motorových vozidiel, aplikácie moderných technológií a zabezpečenia rýchlej a efektívnej zdravotnej starostlivosti po dopravnej nehode.Stratégia stanovuje dva strednodobé strategické ciele. Tými sú zníženie počtu usmrtených osôb v dôsledku cestných dopravných nehôd v SR o polovicu do roku 2030 v porovnaní s ich počtom v referenčnom roku 2020, a rovnako tak zníženie počtu ťažko zranených osôb v dôsledku cestných dopravných nehôd v SR o polovicu do roku 2030 v porovnaní s ich počtom v roku 2020. V minulom roku bolo podľa materiálu pri dopravných nehodách v SR usmrtených 224 osôb. Strategickým cieľom je preto do roku 2030 znížiť ich počet na 112 a menej. Zároveň bolo vlani pri dopravných nehodách na Slovensku ťažko zranených 914 osôb, cieľom je preto do roku 2030 znížiť ich počet na 457 a menej.Dlhodobým strategickým cieľom má byť zníženie počtu usmrtených a ťažko zranených osôb v dôsledku cestných dopravných nehôd v SR na nulový počet do roku 2050. Podľa rezortu dopravy ide zároveň o tri spoločné ciele na úrovni členských štátov Európskej únie (EÚ).", "datetime": ""}
{"url": "https://www.aktuality.sk/clanok/83qy9gj/live-vysielanie-k-navsteve-papeza-frantiska-na-slovensku/", "title": "LIVE: Vysielanie k návšteve pápeža Františka na Slovensku", "body": " vyvrcholenie návštevy pápeža Františka na Slovensku a vypočujte si názory odborníkov, kam by sa naša spoločnosť mohla posunúť, ak by sme prijali výzvy Svätého Otca.vásprevedie kľúčovými bodmi návštevy pápeža Františka. V štúdiu privíta aj hostí, ktorými budú Priamo zo Šaštína bude mať živý vstup ", "datetime": ""}
{"url": "https://www.aktuality.sk/clanok/c33lpqt/zomrel-jeden-zo-zakladajucich-clenov-strany-smer-sd-ivan-varga/", "title": "Zomrel jeden zo zakladajúcich členov strany Smer-SD Ivan Varga", "body": "V utorok 14. septembra zomrel zakladajúci člen a dlhoročný poslanec parlamentu za Smer-SD Ivan Varga. Na sociálnej sieti to potvrdila strana Smer-SD aj jej predseda Robert Fico.„Bol presvedčený sociálny demokrat a pokiaľ mu to umožňovalo zdravie pôsobil mimoriadne aktívne, tak na pôde parlamentu, ako aj v rámci vnútrostraníckej práce,\" uviedla strana. Varga pôsobil v rokoch 2002 až 2016 ako poslanec Národnej rady SR, bol členom výborov pre pôdohospodárstvo, financie či zdravotníctvo.Podľa Fica Varga trpel posledné roky zdravotnými problémami. „Ivan mal čaro decentnosti a zdravého úsudku, ktorý si priniesol z profesionálneho života. To sú 'nepostrádateľné' vlastnosti,\" dodal Fico s tým, že príbuzným vyjadril úprimnú sústrasť.", "datetime": ""}
{"url": "https://www.aktuality.sk/clanok/r9x0dpc/uprimnu-sustrast-nad-stratou-otca-vyjadrili-prezidentke-viacere-politicke-strany/", "title": "Úprimnú sústrasť nad stratou otca vyjadrili prezidentke viaceré politické strany", "body": "Úprimnú sústrasť nad stratou otca vyjadrili prezidentke Zuzane Čaputovej na sociálnej sieti viaceré politické strany. O úmrtí Štefana Strapáka informovala prezidentská kancelária v stredu.Na úmrtie otca hlavy štátu zareagovalo hnutie Sme rodina. „Hnutie vyjadruje úprimnú sústrasť pani prezidentke a celej rodine, prajeme im veľa síl, aby sa vyrovnali s touto obrovskou stratou,\" uviedlo Sme rodina.Úprimnú sústrasť vyjadrila medzi prvými aj strana Smer-SD. „Smrť rodiča je obrovskou stratou, ktorá hlboko zasiahne každého človeka. Prajeme pani prezidentke veľa síl, aby sa dokázala vyrovnať s touto nesmiernou stratou,\" uviedla strana. Ľútosť vyjadrila aj europoslankyňa Monika Beňová (Smer-SD). Tá vyjadrila svoju spoluúčasť a prezidentke popriala veľa síl v jej žiali za blízkou osobou.Ku kondolencii prezidentke sa pripojila aj mimoparlamentná strana SNS. „V živote sú chvíle, keď sa zastaví čas. Rodičia sú našou najväčšou oporou v živote. Strata blízkeho človeka je veľkou ranou. Vyjadrujeme úprimnú sústrasť aj celej rodine Čaputovcov,\" uviedla SNS.Úprimnú sústrasť rovnako vyjadril nezaradený poslanec a predseda mimoparlamentnej strany Hlas-SD Peter Pellegrini. „Sú to ťažké chvíle, keď nás opúšťajú tí, ktorí nás viedli po dlhé roky životom. Verím, že aj za pomoci najbližších sa jej podarí prekonať túto vážnu stratu,\" reagoval Pellegrini.Otec prezidentky Štefan Strapák zomrel vo veku 79 rokov po dlhej a ťažkej chorobe. Prezidentka z tohto dôvodu upravila svoj pracovný program na najbližšie dni.", "datetime": ""}
{"url": "https://www.aktuality.sk/clanok/5t78m5k/pocas-stretnutia-s-papezom-v-sastine-potrebovalo-pomoc-47-ludi/", "title": "Počas stretnutia s pápežom v Šaštíne potrebovalo pomoc 47 ľudí", "body": "Počas stretnutia s pápežom Františkom v Šaštíne potrebovalo pomoc 47 ľudí. Do nemocníc bolo prevezených päť pacientov, z toho dvaja leteckými záchranármi. Informovala o tom hovorkyňa Operačného strediska záchrannej zdravotnej služby (OSZZS) SR Alena Krčová.Išlo o pacientov s diagnózami náhla cievna mozgová príhoda a infarkt myokardu. Zvyšní traja pacienti boli podľa hovorkyne transportovaní do nemocníc s ťažkým zranením ramena a so stavom po kolapse spojeným s bezvedomím.„K najčastejším zdravotným ťažkostiam patrili kolapsy, úrazy a bolesti dolných končatín, hypotenzia, ale aj kuriózne prípady, ako prisatý kliešť a chrobák v uchu,\" vymenovala Krčová. Dvoch pacientov po nahlásení zdravotných ťažkostí zdravotníci na mieste nenašli. „Predpokladáme, že sa im zlepšil zdravotný stav a pôvodne nahlásené miesto preto opustili,\" uviedla hovorkyňa.V súvislosti s pastoračnou návštevou pápeža Františka na Slovensku posilnilo Operačné stredisko záchrannej zdravotnej služby SR tiesňovú linku 155 od pondelka vo všetkých krajských operačných strediskách.Verejné priestory zabezpečovali dobrovoľníci Slovenského červeného kríža (SČK), Záchranná zdravotná služba Bratislava a Záchranná služba Košice. Posádky záchranárov aj ambulancie záchrannej zdravotnej služby boli k dispozícii veriacim na pevných stanovištiach. V Šaštíne, Košiciach a v Prešove dvojice operátorov z linky 155 priamo v dispečerskom stredisku na mieste zabezpečovali komunikáciu medzi krajskými operačnými strediskami a posádkami ZZS a SČK, ako aj logistiku a manažment pomoci pre pacientov.", "datetime": ""}
{"url": "https://www.aktuality.sk/clanok/dfkkkf6/mikulec-sa-podakoval-zlozkam-mv-za-pomoc-pocas-navstevy-papeza/", "title": "Mikulec sa poďakoval zložkám MV za pomoc počas návštevy pápeža", "body": "Minister vnútra Roman Mikulec (OĽANO) sa poďakoval všetkým zložkám Ministerstva vnútra (MV) SR za asistenciu pri návšteve Svätého Otca Franiška na Slovensku. Na sociálnej sieti ocenil ich úsilie a nasadenie.„Počas ostatných štyroch dní sa starali nielen o bezpečnosť pápeža, ale aj o bezpečnosť všetkých občanov zúčastňujúcich sa podujatiach. Opatrenia boli pritom maximálne, keďže Svätý Otec patrí medzi najstráženejšie osoby na svete,\" uviedol minister.Zdôraznil, že príprava takejto návštevy obvykle trvá rok, zložky MV to zvládli za tri mesiace. „Stovky príslušníkov Úradu pre ochranu ústavných činiteľov a diplomatických misií, Policajného zboru, Hasičského a záchranného zboru, Leteckého útvaru ministerstva vnútra, Sekcie krízového riadenia - Civilnej ochrany - Kontrolného chemického laboratória, ale aj poslucháči policajných škôl podali naozaj perfektné výkony. Usmerňovali dopravu, dohliadali na bezpečnosť, radili, pomáhali, vysvetľovali či odoberali vzorky ovzdušia,\" vymenoval Mikulec.Pápež František v stredu ukončil svoju štvordňovú apoštolskú cestu na Slovensku. Tá sa začala v nedeľu (12. 9.). Počas svojho pobytu navštívil Bratislavu, Prešov, Košice a v stredu aj Šaštín. Popoludní odletela hlava katolíckej cirkvi z bratislavského letiska naspäť do Ríma.", "datetime": ""}
{"url": "https://www.aktuality.sk/clanok/s749r34/podvody-s-agrodotaciami-na-slovensku-riesili-na-pode-europarlamentu/", "title": "Podvody s agrodotáciami na Slovensku riešili na pôde europarlamentu ", "body": "V stredu popoludní sa na pôde Európskeho parlamentu (EP) v Štrasburgu konala tlačová konferencia zameraná na nezákonné udeľovanie poľnohospodárskych dotácií na Slovensku z obdobia rokov 2013 – 2014.Tlačovej konferencii predsedali český europoslanec Tomáš Zdechovský, ktorý je koordinátorom poslaneckého klubu Európskej ľudovej strany (EPP) vo Výbore EP pre kontrolu rozpočtu (CONT), a nemecká europoslankyňa Monika Hohlmeierová, predsedníčka výboru CONT. Zo slovenských europoslancov sa na podujatí zúčastnil Michal Wiezik (SPOLU), ktorý je členom frakcie EPP a výboru CONT.Cieľom tlačovej konferencie bolo zverejniť detaily nového prípadu neoprávneného udelenia dotácií zo strany Pôdohospodárskej platobnej agentúry na poľnohospodársku pôdu na Slovensku a následného zlyhania slovenskej prokuratúry.Europoslanec Ivan Štefanec, ktorý je šéfom slovenskej delegácie EPP v europarlamente, pre TASR spresnil, že podklady, rôzne dokumenty a dôkazy, o podvodoch s eurodotáciami z uvedeného obdobia začal dostávať a v roku 2018, po zavraždení Jána Kuciaka a Martiny Kušnírovej a následných kontrolných misiách EP na Slovensku. Spresnil, že podklady o „neuveriteľných podvodoch v slovenskom agrosektore z čias, keď bola pri vláde iba jedna politická strana, posúval ďalej do výboru CONT a na adresu OLAF\".„Všetky podvody majú spoločné znaky – neporiadok vo vlastníckych vzťahoch na platobnej agentúre a zneužívanie moci jej vtedajšieho vedenia na čele s Jurajom Kožuchom,\" vysvetlil poslanec.Dodal, že ľudia ako Kožuch, ktorý je dnes trestne stíhanou osobou, zabezpečovali prosperitu len im blízkym osobám a okrádali slovenských farmárov.„Pre nápravu a najmä prosperitu slovenských farmárov potrebujeme nielen dôsledné vyšetrenie týchto neprávostí, ale najmä poriadok vo vlastníckych vzťahoch a transparentné prerozdeľovanie európskych zdrojov,\" odkázal Štefanec.", "datetime": ""}
{"url": "https://www.aktuality.sk/clanok/3nv7sf1/slovensko-sa-ocitlo-vo-vire-hadok-a-konfliktov-papez-ukazuje-inu-cestu/", "title": "Slovensko sa ocitlo vo víre hádok a konfliktov. Pápež ukazuje inú cestu", "body": "Slovensko sa ocitlo vo víre hádok a konfliktov, ktoré umocnila pandémia koronavírusu. Ľudia podliehajú strachu a zlosti, vo veľkej miere sa podľa odborníkov uzatvárajú do „bublín“.Pápež František ukazuje inú cestu, zhodli sa hostia, ktorí prijali pozvanie do diskusnej relácie Aktuality.sk.V roku 2015 zasiahla Európu utečenecká kríza a kontinentom sa preliala vlna neistoty. Prerástla do strachu a prejavov hnevu či nenávisti.Po utlmení utečeneckej krízy sa terčom slovných útokov stala LGBT komunita.A v roku 2020 prepukla pandémia koronavírusu. Vyústila do neľútostných treníc medzi zástancami protipandemických opatrení a tými, ktorí ich odmietajú.„Pandémia iba urýchlila a odhalila to, že celé roky sme budovali spoločnosť, krajinu, ktorá bola v podstate do dobrého počasia. Pandémia zhoršila prakticky všetko a my sme sa zrazu našli v situácii, keď sa nám krajina rozpadá pod rukami. Preto sa šíri panika, preto majú ľudia tú neuveriteľne ,blbú‘ náladu,“ povedal pre Aktuality.sk v októbri 2020 sociológ Michal Vašečka.„My sme plní niečoho smutného,“ zhrnul v štúdiu Aktuality.sk emeritný rektor Trnavskej univerzity Marek Šmid.Ľudia podľa neho denne čelia informáciám o zatýkaní, katastrofách či ekonomických problémoch.Zároveň sa podľa farára z bratislavských Rusoviec Mariána Prachára spoločnosť drobí na tábory a izoluje sa v pomyselných hradoch.„My sa na tie hrady nejak tak hráme. Po novom tie hrady nazývame bubliny,“ dodal.Pápež František však podľa účastníkov diskusie ukazuje, že existuje aj iná možnosť. „Zdôraznil, že treba byť otvorený pre budúcnosť,“ vníma odkaz pápeža jezuitský kňaz Ladislav Csontos.Zároveň podľa neho hlava katolíckej cirkvi vľúdnosťou a úsmevom ukazovala, aby ľudia pred hádkami uprednosnili snahu pochopiť iných.„Aby sme hľadali dialóg. Aby sme sa nestavali do konfrontačných pozícií, čierno-bieleho videnia, ale aby sme našli spôsob, ako viesť dialóg aj s tými, ktorí nateraz stoja na vyhranených, nekompromisných pozíciách,“ sprostredkoval pápežove výzvy Csontos.Šmid taktiež vyzdvihol, že pápež nabádal, aby ľudia nepodliehali strachu. „Bolo potrebné, aby prišiel niekto, kto má tých problémov veľmi veľa a rieši ich v celom svete, a aby nám povedal: nebojte sa, nejakým spôsobom to dáme. Tá budúcnosť nie je až taká čierna, ako vyzerá,“ uzavrel Šmid.", "datetime": ""}
{"url": "https://www.aktuality.sk/clanok/svjq5gc/papez-sa-podakoval-slovenskym-bezpecnostnym-zlozkam/", "title": "Pápež sa poďakoval slovenským bezpečnostným zložkám", "body": "Informovala o tom hovorkyňa SIS Katarína Némová.Pripomenula, že posledné týždne sa medzi priority SIS zaradilo monitorovanie situácie, analýza možných rizík, vykonávanie bezpečnostných opatrení a spolupráca s ostatnými bezpečnostnými zložkami SR na zaistení maximálnej bezpečnosti Svätého Otca a verejnosti na stretnutiach. „Dnes možno konštatovať, že profesionalita a spolupráca bezpečnostných zložiek podstatnou mierou prispeli k tomu, aby bol Svätý Otec počas návštevy Slovenska v bezpečí,\" zhodnotila Némová.Aláč sa zároveň poďakoval príslušníkom SIS a ocenil aj spoluprácu s príslušníkmi ostatných bezpečnostných zložiek, ktorí nielen počas uplynulých dní návštevy Svätého Otca, ale aj niekoľko týždňov pred ňou boli v plnom nasadení.Pápež František v stredu ukončil svoju štvordňovú apoštolskú cestu na Slovensku. Tá sa začala v nedeľu. Počas svojho pobytu navštívil Bratislavu, Prešov, Košice a v stredu aj Šaštín. Popoludní odletela hlava katolíckej cirkvi z bratislavského letiska naspäť do Ríma.", "datetime": ""}
{"url": "https://www.aktuality.sk/clanok/46lzv5e/zlozvyky-v-stravovani-slovakov-coho-by-sme-sa-podla-gastroenterologov-mali-vyvarovat/", "title": "Zlozvyky v stravovaní Slovákov: Čoho by sme sa podľa gastroenterológov mali vyvarovať?", "body": "Každý z nás má zaužívané určité návyky, ktoré vykonáva počas dňa. Ranná káva s cigaretou namiesto raňajok, relaxačný spánok po obede či pohárik tvrdého alkoholu na pekné sny. Maličkosti, ktoré pre nás fungujú ako bodka za jedlom či dvojbodka pred jedlom. Nie každá zaužívaná rutina je priaznivá pre naše trávenie.Odborníci už desaťročia upozorňujú na fakt, že pravidelná konzumácia jedál podporuje zdravie. Dnešná rýchla doba nás však núti zvyšovať životné tempo, a tak máme pocit, že nič nestíhame. Mnohí z nás preto zo svojho nabitého denného plánu vynechávajú práve jedlo. Výskumy preukázali, že ženy najčastejšie vynechávajú raňajky. Muži, naopak, nestíhajú obedy či večere. Podľa gastroenterológa Miloša Bubána treba jesť vtedy, keď je človek aktívny nielen fyzicky, ale aj psychicky. Taktiež nie je dobré vynechávať jedlá počas dňa, pretože vášmu organizmu nepravidelne dodávate energiu. Pravidelným jedením v malých množstvách je zabezpečená stabilná hladina krvného cukru a predchádza sa veľkým pocitom hladu či prejedeniu. Veľkou chybou je podľa doktora Bubána aj jedenie pred spánkom. Jedlo by ste nemali konzumovať približne tri hodiny pred uložením do postele. Pri tomto zlozvyku nielen že dochádza k priberaniu, ale môžete si privodiť aj pálenie záhy. MUDr. Juríček dopĺňa, že okrem pravidelnosti jedenia, je dôležitý aj pravidelný príjem tekutín a minerálnych látok. Obaja odborníci sa zhodujú, že je dôležité rozložiť si príjem tekutín počas celého dňa, piť radšej pred jedlom ako po ňom a nezabúdať pri tom na pitie minerálnych vôd, vďaka ktorým doplníte stratené minerálne látky. Na tému vplyvu hydratácie nášho tela boli vykonané mnohé prieskumy, no napriek tomu ide stále o zanedbávanú a podceňovanú tému. Je však isté, že bez vody a prijatých minerálnych látok sa naše telo nebude mať dobre. Prijatie adekvátneho množstva tekutín pomáha regulovať pohyby čriev, predchádza zápche a v kombinácii so žalúdočnými kyselinami a enzýmami rozkladá potravu. Aby jedlo prešlo našim tráviacim systémom, potrebuje telo čerpať všetky dostupné tekutiny. Ak ich v našom tele nie je dostatok, výsledkom môže byť pomalé trávenie, zápcha alebo nadúvanie. V dlhších obdobiach dehydratácie sa môžu objaviť žalúdočné vredy alebo problémy s refluxom. Obaja odborníci sa zhodujú, že si ľudia vedia pomôcť k zlepšeniu trávenia aj častejším pitím prírodných minerálnych vôd. Napríklad tradičná  vďaka obsahu hydrogénuhličitanov a síranov okrem iných zdravotných benefitov, priaznivo pôsobí aj na tráviaci systém, zlepšuje pohyblivosť čriev, a teda bráni zápche, ktorá býva častouporuchou tráviaceho traktu. Doktor Bubán upozorňuje, že by sme nemali piť až pri pocite smädu. Pravidelný celodenný príjem tekutín je alfou omegou. V letných mesiacoch či fyzickom výkone je potrebné zvýšiť jeho príjem.Chybou je tiež, že mnoho ľudí prijíma tekutiny, ktoré majú vysoký obsah cukru či kofeínu. Tieto nápoje však podľa odborníkov nemôžeme rátať medzi normálny príjem tekutín. Sladené, sýtené nápoje s kofeínom či alkohol by sme preto mali vymeniť za prírodnú minerálnu vodu. Slovenskou minerálnou vodou Budiš si vieme nielen doplniť pitný režim, ale vie byť pre telo aj prírodným iontovým nápojom – rýchlejší príjem stratených minerálnych látok potrebných pre fungovanie organizmu.Množstvo fajčiarov si po dobrom jedle okamžite dopraje cigaretu. Niektorí tak robia mysliac si, že im cigareta pomôže s trávením. To, že fajčenie je samo o sebe nebezpečným zlozvykom, vie asi každý. Mimoriadne nebezpečné je ale fajčenie po jedle. Jediná cigareta po jedle má vtedy rovnaký účinok ako 10 cigariet po sebe. Navyše negatívne vplýva na náš metabolický systém. Doktor Juríček upozorňuje, že fajčenie a alkohol v kombinácii s už tak ťažkou slovenskou kuchyňou sú najčastejšie spúšťače vzniku pankreatitídy, ale aj rakoviny pankreasu.Sto miliard baktérií, z ktorých sa skladá mikroflóra tráviaceho systému, treba veľmi starostlivo rozmaznávať. Majú totiž vplyv nielen na psychiku, ale aj na našu hmotnosť či imunitný systém. Podľa doktora Bubána sa na Slovensku veľa ľudí, hlavne mladých, stravuje v rýchlom občerstvení, konzumuje nekvalitné veci, veľa cukru alebo veľa mastného. Do nášho jedálneho lístka by sme preto mali zaradiť ryby, olejnaté semená a orechy bohaté na omega-3 mastné kyseliny, ktoré bojujú proti zápalom a vyrovnávajú nepriepustnosť čriev. Na zoznam patrí aj ryža, celozrnné pečivo, čo najviac zeleniny a ovocia, strukoviny, ktoré sú bohaté na vlákninu, vajíčka, mliečne výrobky a množstvo tekutín. Zlozvykom, ktorý si mylne zamieňame za pýchu, je zjesť všetko čo je na tanieri, nech je porcia akákoľvek veľká. Doktor Bubán radí, aby ste sa pri konzumácii vyhýbali rýchlemu a hltavému jedeniuJedlo je dôležité dostatočne premiešať slinami, a dobre spracované ho posunúť cez pažerák do žalúdka.Gastroenterológovia bijú na poplach, že množstvo ľudí funguje v stave sústavného sebapozorovania. Aj preto je v populácií taký častý syndróm dráždivého čreva. Pacienti sú precitlivení, napätí, úzkostliví, a to sa prejavuje najmä v podobe tráviacich ťažkostí a črevných problémov. Pozor by sme mali dať na črevné sprchy. Tie sľubujú, že mechanicky očistia sliznice a steny hrubého čreva od nánosov a môžu uľaviť pri problémoch so zápchami. Podľa doktora Juríčeka je veľmi častý mýtus, že sa črevá znečisťujú podobne ako odpadové rúry. Na steny sa prichytia nečistoty a môžu zapchať črevo. Preto je vraj potrebná črevná sprcha, aby niekoľkoročné usadené nečistoty odtiekli. Zabúda sa však na to, že zdravé črevo je geniálny orgán, ktorý je na rozdiel od odpadovej rúry živý. Má schopnosť stáleho samočistenia a tak na správnu funkciu čreva a jeho čistenia je nutná len správna životospráva vrátane stravy a dostatku tekutín. Správny pitný režim, ktorý priaznivo pôsobí na trávenie, je podľa oboch odborníkov základom vnútornej rovnováhy tela.", "datetime": ""}
{"url": "https://www.aktuality.sk/clanok/q3622sz/prezidentka-si-pripomenula-vyrocie-utokov-v-usa-upozornila-na-hrozbu-terorizmu/", "title": "Prezidentka si pripomenula výročie útokov v USA, upozornila na hrozbu terorizmu", "body": "Ako uviedla na sociálnej sieti, v tento deň smútime nad stratou, ktorá mnohým ľuďom spôsobila veľkú bolesť. Upozornila tiež na hrozbu terorizmu.„Terorizmus zvíťazí, ak nebudeme schopní zostať tým, kým ako demokratické a slobodné spoločnosti sme,\" napísala.V sobotu uplynulo 20 rokov od útokov z 11. septembra 2001, pri ktorých islamisti z teroristickej siete al-Káida zaútočili v štyroch dopravných lietadlách na ciele v USA.Dve lietadlá vrazili do budov Svetového obchodného centra (World Trade Center – WTC) v New Yorku, tretie narazilo do budovy Pentagónu pri Washingtone a štvrté sa zrútilo v štáte Pensylvánia.Pri týchto teroristických útokoch zahynulo takmer 3000 ľudí z 93 krajín, pričom zranenia utrpelo ďalších približne 6000 ľudí.", "datetime": ""}
{"url": "https://www.aktuality.sk/clanok/tkq5g8m/slovensko-navstivi-papez-stvrty-raz-prehlad/", "title": "Slovensko navštívi pápež štvrtý raz (prehľad)", "body": "Ide o 34. apoštolskú cestu pápeža Františka počas jeho viac než osemročného pontifikátu. Zároveň to bude štvrtá návšteva hlavy katolíckej cirkvi na Slovensku.Trikrát navštívil Slovensko pápež Ján Pavol II. Prvý raz, v roku 1990, ako súčasť Česko-Slovenska, v rokoch 1995 a 2003 už ako samostatnú republiku. Celkovo pápež Ján Pavol II. počas svojho 27 rokov trvajúceho pontifikátu absolvoval 104 zahraničných ciest. Pápež Ján Pavol II. pricestoval na historicky prvú návštevu Česko-Slovenska. Záujem o návštevu prejavili veriaci už v roku 1985 na púti vo Velehrade na Morave. Komunistickí funkcionári to však odmietli. V januári 1990 po páde komunizmu tlmočila pápežovi pozvanie oficiálna delegácia. Hoci sa pápežove cesty obvykle pripravujú rok či dva dopredu, našiel si voľný termín hneď v apríli.Ján Pavol II. pricestoval do Prahy 21. apríla 1990. Na ďalší deň celebroval omšu na Velehrade, a potom sa presunul do Bratislavy na letisko vo Vajnoroch, kde sa konala ďalšia omša.Návštevu Svätého Otca nepriaznivo ovplyvnilo mimoriadne zlé počasie. Napriek tomu sa v areáli letiska vo Vajnoroch zhromaždili státisíce ľudí. Keď pápež vystúpil z helikoptéry, pobozkal slovenskú zem. Urobil tak napriek tomu, že je protokolárnou zvyklosťou pobozkať zem iba v hlavnom meste krajiny, ktorú Svätý Otec navštívi – čo bola vtedy Praha.Pápež Ján Pavol II. navštívil prvý raz samostatnú Slovenskú republiku. Bol v Bratislave, Nitre, Šaštíne, Košiciach, Prešove, Levoči a súkromne aj vo Vysokých Tatrách.V bratislavskom Dóme svätého Martina sa stretol so slovenskými duchovnými. Na osobnom stretnutí s vtedajším prezidentom Michalom Kováčom v Primaciálnom paláci (kde bolo v tom čase prezidentské sídlo) pápež okrem iného vyzdvihol historickú úlohu Andreja Hlinku.V Bratislave sa stretol aj so zástupcami nekatolíckych cirkví a náboženských spoločenstiev, v Prešove zasa s gréckokatolíckymi veriacimi. Celebroval omše v Šaštíne (1. júla), v Košiciach (2. júla) a na záver svojej návštevy 3. júla dopoludnia aj omšu na pútnickom mieste - na Mariánskej hore v Levoči.V Košiciach pápež blahorečil košických mučeníkov Marka Križina, Melichara Grodeckého a Štefana Pongráca.Išlo o 102. zahraničnú cestu pápeža, teda o jednu z posledných. V rámci svojho pobytu Svätý otec navštívil Trnavu, Banskú Bystricu, Rožňavu a Bratislavu.Pápež prijal na audiencii prezidenta SR Rudolfa Schustera, predsedu NR SR Pavla Hrušovského a predsedu vlády SR Mikuláša Dzurindu.V bratislavskej Petržalke 14. septembra 2003 Ján Pavol II. celebroval omšu. Blahorečenie gréckokatolíckeho pomocného biskupa Vasiľa Hopka a rádovej sestry Zdenky Schelingovej bolo vyvrcholením oficiálnej návštevy pápeža Jána Pavla II. na Slovensku.", "datetime": ""}
{"url": "https://www.aktuality.sk/clanok/gd32xnm/koronavirus-online-pcr-testy-odhalili-dalsie-stovky-infikovanych/", "title": "Koronavírus ONLINE: PCR testy odhalili ďalšie stovky infikovaných", "body": "– , desať okresov bude červených– – Bulhari neveria vakcínam tak, ako nikto iný. – –  Viacero goríl v zoologickej záhrade v meste Atlanta v americkom štáte Georgia malo pozitívny test na ochorenie COVID-19, informovala v nedeľu agentúra AFP s odvolaním sa na vedenie zoologickej záhrady.(TASR)Počet žiadostí o pasy počas letnej sezóny stále nedosiahol čísla spred pandémie, . (TASR). Trh práce bude zrejme rásť, a to najmä v oblasti priemyslu, logistiky a služieb. Predpovedá to personálna agentúra Grafton. (TASR) Úrady spresnili, odkiaľ pochádzajú štyri stovky infikovaných z PCR testov. .Viac ako 120 000 ľudí vo Francúzsku v sobotu protestovalo proti tzv. covid pasom, ktorých zavedenie považujú demonštranti za diskriminačné.Francúzske ministerstvo vnútra oznámilo, že po celej krajine demonštrovalo 121.000 ľudí. V hlavnom meste Paríž sa ich zišlo 19.000. Polícia v Paríži po prepuknutí zrážok zatkla 85 osôb. Traja príslušníci polície utrpeli ľahšie zranenia. (TASR)Viac ako 2000 Turkov v sobotu v Istanbule demonštrovalo proti vládnym opatreniam na boj proti koronavírusovej pandémii. Ľudia sa búrili proti očkovaniu, testovaniu a noseniu rúšok.Demonštranti, väčšinou bez rúšok, v najväčšom tureckom proteste tohto druhu skandovali heslá, držali transparenty a turecké vlajky, a spievali piesne v snahe brániť to, čo nazývali právami jednotlivcov.Vláda od pondelka vyžaduje doklad o očkovaní alebo negatívny test na covid od všetkých užívateľov medzimestských letov, autobusov a vlakov, ako aj od účastníkov hromadných podujatí, ako sú koncerty či divadelné predstavenia. (TASR)Po jesenných prázdninách by sa mal prehodnocovať spôsob testovania v školách. Minister školstva Branislav Gröhling . Pilotne by sa malo uskutočňovať vo vybraných školách Banskobystrického kraja.", "datetime": ""}
{"url": "https://www.aktuality.sk/clanok/9kmw3tj/minister-budaj-predlozenie-reformy-narodnych-parkov-do-parlamentu-nie-je-nestandardne/", "title": "Minister Budaj: Predloženie reformy národných parkov do parlamentu nie je neštandardné", "body": "Niektorí politici, ktorí budú o reforme rozhodovať, sa môžu podľa Budaja chytiť protestov proti nej. Je však presvedčený o tom, že preváži lojalita k programovému vyhláseniu vlády, v ktorom je reforma zahrnutá.Novela zákona o reforme národných parkov hovorí o presune pozemkov v národných parkoch patriacich štátu pod ochranárov. Zámer predložili do parlamentu koaliční poslanci. Mnohí spôsob predloženia kritizovali a chceli, aby novela prešla ako vládny zákon s riadnym medzirezortným pripomienkovým konaním.„Neštandardné je to v tom, že žiaden zákon v skutočnosti za posledných 30 rokov nešiel takýmto verejným procesom. My s ním ideme do terénu, kde môže každý prejaviť názor, a pýtame sa na názor všetkých dotknutých strán,\" povedal Budaj s tým, že proces prijímania reformy je vďaka diskusiám v regiónoch rozšírený. Novelu nakoniec predložil envirorezort do klasického 15-dňového medzirezortného pripomienkového konania.Budaj verí, že parlament schváli reformu národných parkov, keďže je zahrnutá aj v programovom vyhlásení vlády. „Všetci koaliční poslanci sú predkladateľmi tohto zákona a zdá sa, že sa nemôže nič zlé prihodiť, ale v politických podmienkach si predsa len musíme počkať na rokovanie parlamentu,\" podotkol Budaj.Proti reforme národných parkov protestovali súkromní vlastníci či niektorí politici. Budaj tvrdí, že protesty proti očkovaniu aj reforme národných parkov robia tí istí ľudia. Spory sa na Slovensku podľa neho vedú v troch rovinách, prvou je spor o očkovanie. Druhý spor sa vedie v oblasti polície, prokuratúry a spravodlivosti. Treťou rovinou sú environmentalisti verzus ich nepriatelia. \"Nie som rád, že sa niekto pokúša otvoriť tretí front boja,\" poznamenal šéf envirorezortu. Všetky tri roviny podľa neho bránia nastoľovaniu právneho štátu.Poukázal na to, že „rozruch\" okolo novely trvá dva mesiace a z reformy národných parkov sa spravila celospoločenská téma. „Ja sa tomu nebránim. Národné parky si to zaslúžia. Škoda tých laických predpojatých názorov a záujmových skupín, ktorým ide o biznis,\" skonštatoval Budaj.Poslanci parlamentu by o novele zákona o ochrane prírody mali rokovať na októbrovej schôdzi.", "datetime": ""}
{"url": "https://www.aktuality.sk/clanok/hrtxgts/urso-chysta-novelu-vyhlasky-ktora-upravi-pripojovacie-poplatky/", "title": "ÚRSO chystá novelu vyhlášky, ktorá upraví pripojovacie poplatky", "body": " Na štvrtkovej konferencii Slovenského plynárenského a naftového zväzu (SPNZ) Fit for 55 a slovenská energetika to povedal predseda ÚRSO Andrej Juris.Novela vyhlášky bude mať podľa Jurisa zásadný vplyv na obnoviteľné zdroje energie (OZE). „Tento súčasný systém je naozaj veľmi problematický, takže je to téma, ktorú prehodnocujeme a budeme prehodnocovať,\" uviedol. Juris očakáva, že počas pripomienkového konania sa nájde nový a lepší spôsob fungovania v tejto oblasti.G-komponent opakovane kritizovali výrobcovia zelenej energie. Rozhodoval o ňom už aj Ústavný súd SR, ktorý dal za pravdu zeleným výrobcom a poplatok vyplácaný bez zmlúv označil za protiústavný. V roku 2019 však tento poplatok vláda a parlament zlegalizovali prostredníctvom novely zákona o energetike a vlani v októbri preto výrobcovia elektriny podali sťažnosť na Európsku komisiu.Predseda ÚRSO dodal, že úrad plánuje zaviesť aj nové druhy taríf najmä pre prirodzené monopoly v oblasti distribúcie, ktorými by vytvorili priestor pre časovo rozlíšiteľné tarify. Tie by mali umožniť najmä tam, kde sú nainštalované smart merače, rozvoj flexibility a skladovania energií, čo by mohlo výhľadovo znížiť aj náklady pre jednotlivých odberateľov.", "datetime": ""}
{"url": "https://www.aktuality.sk/clanok/y2trmj7/prichod-papeza-bude-na-12-minut-sprevadzany-zvonenim-zvonov/", "title": "Príchod pápeža bude na 12 minút sprevádzaný zvonením zvonov", "body": "Ten v tom čase pricestuje na pastoračnú návštevu Slovenska. Zvony budú zvoniť vo všetkých diecézach a eparchiách Slovenska, rozhodli biskupi Slovenska.Na celoslovenskej úrovni zvonili zvony vo všetkých katolíckych kostoloch na Slovensku naposledy v Nedeľu Božieho milosrdenstva (2021). Ľudí pozvali k modlitbe za tých, ktorí zomreli na ochorenie COVID-19 i za všetky ostatné obete pandémie. Predtým zvony pripomenuli 30 rokov od pádu komunizmu (2019).„Pozývam všetkých, ktorí prejavia záujem, aby zintenzívnili modlitby za jeho cestu k našim susedom a k nám. Sme pred príchodom Petrovho nástupcu, sprevádzajme ho s modlitbou,\" uviedol predseda Konferencie biskupov Slovenska Stanislav Zvolenský. Podotkol, že ľudia majú byť milosrdní a pohostinní voči všetkým, ktorí sa túžia stretnúť s pápežom Františkom.Pápež František na septembrovej návšteve Slovenska (12. - 15. 9.) zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.", "datetime": ""}
{"url": "https://www.aktuality.sk/clanok/01g6yjw/majetkove-priznania-funkcionarov-by-sa-mohli-podavat-cez-podrobnejsi-formular/", "title": "Majetkové priznania funkcionárov by sa mohli podávať cez podrobnejší formulár", "body": "Pracovná skupina pod vedením predsedu Ústavnoprávneho výboru Národnej rady (NR) SR Milana Vetráka (OĽANO) pripravuje nový formulár, ktorý by sa mal týkať verejných funkcionárov i štátnych a verejných zamestnancov. Členom skupiny je aj organizácia Transparency International Slovensko, ktorá tvrdí, že v prípade prijatia by bol nový formulár podrobnejší a mohli by sa priznávať aj príjmy blízkych osôb. Pracovná skupina sa prvýkrát stretla v uplynulom týždni.Nový formulár by sa mal podľa Vetráka týkať nielen verejných funkcionárov, ale aj sudcov a štátnych zamestnancov, vrátane štátnych zamestnancov v ozbrojených silách a v ozbrojených zboroch.Člen skupiny a poslanec Ondrej Dostál (SaS) pripomenul, že formulár pre verejných funkcionárov je upravený v ústavnom zákone o ochrane verejného záujmu pri výkone funkcií verejných funkcionárov.„Ale majetkové oznámenia podávajú aj sudcovia, prokurátori, zamestnanci štátnej správy a verejnej správy, hasiči. A formuláre ich majetkových priznaní sú upravené v ich príslušných zákonoch,\" priblížil Dostál. Dodal, že na stretnutí hovorili o tom, či by diskusia o podobe formulára mala predchádzať zmene dotknutých právnych predpisov, alebo by k nej malo dôjsť až následne. \"Respektíve, či by najprv nemala existovať dohoda na rozsahu poskytovaných údajov a až následne aj o ich forme,\" skonštatoval.Diskusia sa týkala aj toho, či formuláre v doterajšej forme plnia deklarovaný účel. „Ich zmyslom by mala byť kontrola majetkových pomerov dotknutých osôb, vrátane posúdenia primeranosti majetkových prírastkov v čase výkonu verejnej funkcie či zamestnania,\" dodal Dostál. Transparency International Slovensko pripomína, že súčasná podoba majetkových priznaní umožňuje obchádzanie účinnej verejnej kontroly majetkových prírastkov funkcionárov všeobecnými formuláciami, prepisovaním vlastníckych práv na blízkych či neochotou politikov riadne preverovať kolegov. „Ak by formulár v navrhovanej podobe prešiel, bol by omnoho podrobnejší, priznávali by sa aj pomery blízkych osôb verejných funkcionárov či užívanie cudzích nehnuteľností. Dôležitý je aj zámer skoncovať so súčasnou situáciou, keď pre rôzne skupiny funkcionárov platia rôzne podmienky,\" skonštatovala organizácia na sociálnej sieti.Príprava formuláru je súčasťou projektu, ktorý by mal vyústiť do nových pravidiel na ochranu verejného záujmu, pre etiku a lobing a do zriadenia nového Úradu na ochranu verejného záujmu. Súčasťou skupiny sú koaliční poslanci, zástupcovia Súdnej rady SR, štátnych úradov, samosprávy a mimovládnych organizácií, ktoré sa venujú otázkam ochrany verejného záujmu.„Nelegislatívny materiál, týkajúci sa jednotného formulára majetkových priznaní, by mal byť schválený vládou do konca tohto roka. Súčasťou ústavného zákona o ochrane verejného záujmu by sa mohol stať do konca roka 2022,\" uzavrel Vetrák.", "datetime": ""}
{"url": "https://www.aktuality.sk/clanok/f6njd0g/koronavirus-dalsia-vlna-pandemie-uz-pracovny-trh-podla-expertov-vyrazne-neovplyvni/", "title": "Koronavírus: Ďalšia vlna pandémie už pracovný trh podľa expertov výrazne neovplyvní", "body": "Agentúra pri predikciách vychádza z toho, že ani počas predošlého vývoja pandémie nedochádzalo k avizovaným masovým prepúšťaniam, a to napriek nie veľmi adekvátnej miere pomoci zo strany štátu, ktorá sa navyše zameriavala len na špecifické sektory. \"Firmy aj zamestnanci si na život s COVID-19 zvykli a nastavili si svoj pracovný svet tak, aby eliminoval dosahy pandémie. Tým pádom je aj strach z ďalších prípadných zmien o niečo nižší,\" poznamenal Miroslav Garaj z agentúry.Z údajov agentúry tiež vyplýva, že sa v tomto období bude značná časť zamestnancov presúvať z oblasti gastrosektora a služieb, ktoré prekvitajú najmä počas letnej a turistickej sezóny, do segmentu priemyslu, logistiky a služieb.„Takíto kandidáti totiž často pracujú na dohody mimo bežnej pracovnej zmluvy a pomeru. Zároveň sa budú zamestnanci vracať späť zo sezónnych prác v zahraničí,\" vysvetlila agentúra s tým, že na jesenné a zimné obdobie budú títo ľudia vyhľadávať stabilnejšiu prácu, ktorú im môže poskytnúť práve oblasť priemyslu a výroby. V tej Slovensko už dlhodobo zaznamenáva výrazný nedostatok uchádzačov.Nárastu zamestnanosti bude čiastočne pomáhať aj zvýšený dopyt spoločností o pracovnú silu zo zahraničia. „Predpokladáme, že v tomto prípade nastane nárast zamestnancov z tradičných regiónov, ako je Ukrajina a krajiny Balkánu. Najväčší nárast však bude určite na pozíciách, kde zaznamenávame v súčasnosti najväčší nedostatok,\" dodal Garaj s tým, že ide o typické pozície v oblasti výroby - dopyt je po operátoroch, zriaďovačoch a nastavovačoch strojov a zariadení, pracovníkoch v logistike a podobne.", "datetime": ""}
{"url": "https://www.aktuality.sk/clanok/t2mw2z9/v-pripade-d1-turany-hubova-sa-este-uskutocnuje-posudenie-stavby/", "title": "V prípade D1 Turany – Hubová sa ešte uskutočňuje posúdenie stavby", "body": "Pre TASR to uviedol odbor komunikácie Ministerstva dopravy a výstavby (MDV) SR s tým, že súťaž na tento úsek môže byť vyhlásená až po ukončení posudzovania a získaní právoplatného územného rozhodnutia.D1 Turany - Hubová je posledný úsek diaľnice D1 medzi Bratislavou a Košicami, ktorý ešte nie je rozostavaný. Minister dopravy Andrej Doležal (nominant Sme rodina) ešte vo februári naznačil, že tento úsek by sa mohol realizovať formou PPP projektu (projekt verejno-súkromného partnerstva). Vtedy priblížil, že už zadal PPP sekcii rezortu dopravy úlohu, aby zozbierala všetku potrebnú dokumentáciu na to, aby mohli prípadne zvážiť túto formu financovania.„O tom, či sa projekt bude stavať formou PPP projektu, rozhoduje vláda SR so zohľadnením výsledkov štúdie realizovateľnosti. Projekt musí prejsť procesom prípravy podľa jednotlivých postupov, ktoré sú stanovené v metodike Ministerstva financií SR,\" skonštatoval rezort dopravy v aktuálnom stanovisku pre TASR.", "datetime": ""}
{"url": "https://www.aktuality.sk/clanok/ss4c307/koronavirus-spresnili-odkial-pochadzaju-styri-stovky-infikovanych-z-pcr-testov/", "title": "Koronavírus: Spresnili, odkiaľ pochádzajú štyri stovky infikovaných z PCR testov", "body": "Nové pozitívne prípady odhalili aj antigénové testy, z 8010 vykonaných vzoriek bolo pozitívnych 72, informovalo Ministerstvo zdravotníctva SR na sociálnej sieti.Doplnilo, že najviac pozitívne testovaných RT-PCR testami bolo v Košickom kraji (105), nasleduje Prešovský (65), Trenčiansky (55), Žilinský (47), Trnavský (37), Nitriansky (36), Bratislavský (36) a Banskobystrický (31).Za posledný týždeň je podľa rezortu počet pozitívne testovaných na delta variant 86 vzoriek z celkových 87 sekvenovaných vzoriek. Predstavuje to tak 98,9-percentné zastúpenie.V nemocniciach je hospitalizovaných 181 pacientov, z nich potvrdené ochorenie má 141 ľudí. Na JIS je 23 pacientov, podporu umelej pľúcnej ventilácie potrebuje 14 osôb.„Percentuálny podiel očkovaných z hospitalizovaných pacientov je dnes bezo zmeny, rovnako ako včera aj dnes štatistiky ukazujú, že len 13 percent z hospitalizovaných ľudí je očkovaných,\" priblížilo MZ s tým, že najviac ich je aktuálne vo veku nad 65 rokov. Počet potvrdených obetí na pľúcnu formu ochorenia COVID-19 nevzrástol. Celkový počet úmrtí „na covid\" je 12.558 a celkový počet úmrtí \"s covidom\" je 2458.Laboratóriá doteraz urobili 3.454.265 testov, pozitívnych bolo 398.690. Antigénových testov doteraz vykonali 37.923.052, pozitívny nález sa týkal 386.394 vzoriek.„V sobotu zaočkovali prvou dávkou 217 osôb, celkový počet zaočkovaných prvou dávkou vakcíny je 2.403.057. Druhú dávku vakcíny už dostalo 2.207.445 ľudí, uplynulý deň preočkovali 424 ľudí.", "datetime": ""}
{"url": "https://www.aktuality.sk/clanok/hpq4dfz/koronavirus-pocet-ziadosti-o-vydanie-pasu-v-lete-stale-nedosiahol-cisla-spred-pandemie/", "title": "Koronavírus: Počet žiadostí o vydanie pasu v lete stále nedosiahol čísla spred pandémie", "body": " Kým v mesiacoch jún, júl, august v roku 2019 zaznamenal rezort vnútra takmer 156.800 žiadostí, vlani ich bolo o 80.000 a tento rok o skoro 33.000 menej. Vyplýva to z údajov, ktoré TASR poskytol tlačový odbor Ministerstva vnútra (MV) SR.„V čase protipandemických opatrení a cestovných obmedzení v roku 2020 v štandardne najvyťaženejších mesiacoch jún, júl a august MV SR zaznamenalo výrazný pokles žiadostí o cestovné pasy. Po uvoľnení opatrení sa počet žiadostí zvýšil,\" komentovala Alena Koišová z tlačového oddelenia MV.V júni 2019 evidoval rezort 64.131 žiadostí, v júli 60.956 a auguste 31.705. V rovnakom období v roku 2020 požiadalo o vydanie cestovného pasu 30.333, 27.943 a 18.514 ľudí. V aktuálnom roku sa počet žiadostí zvýšil na 61.008, 37.797 a 25.021.", "datetime": ""}
{"url": "https://www.aktuality.sk/clanok/fz1kv1z/papez-na-slovensku-maily-so-vstupenkami-na-podujatia-posielaju-postupne-informuje-kbs/", "title": "Pápež na Slovensku: Maily so vstupenkami na podujatia posielajú postupne, informuje KBS", "body": "Konferencia biskupov Slovenska (KBS) prosí preto záujemcov o trpezlivosť. Ako uviedol hovorca KBS Martin Kramara pre TASR, netreba sa obávať, že by neprišli.V prípade, že záujemcovia o účasť na podujatí s pápežom dostali potvrdenie o zaočkovanosti, čakajú na vstupenku s QR kódom. Viacerí však upozorňovali, že ju dosiaľ nedostali.Návšteva pápeža Františka na Slovensku sa začína v nedeľu, potrvá do stredy (15. 9.). Svätý Otec zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.Na podujatia s pápežom sa môžu plne zaočkovaní záujemcovia registrovať do nedeľnej polnoci. Prihlásiť sa možno do Šaštína, Prešova a Košíc. Bez registrácie sa záujemcovia na verejné podujatia spojené s návštevou pápeža Františka nedostanú.", "datetime": ""}
{"url": "https://www.aktuality.sk/clanok/cg1942n/papez-na-slovensku-policia-odporuca-vytlacit-si-vstupenku-treba-aj-obciansky-preukaz/", "title": "Pápež na Slovensku: Polícia odporúča vytlačiť si vstupenku, treba aj občiansky preukaz", "body": " Zároveň upozorňuje, že na vstup je potrebný aj občiansky preukaz. Kovové predmety treba mať na jednom mieste.„Vstupenku na podujatie majte pripravenú, odporúčame vám ju mať vytlačenú. Mobil sa vám môže vybiť alebo pokaziť. Na vstup na podujatie budete potrebovať aj občiansky preukaz, v žiadnom prípade si ho nezabudnite doma,\" uviedla vo videu na sociálnej sieti hovorkyňa Prezídia Policajného zboru Denisa Bárdyová.Návštevníkov upozornila, aby si nebrali so sebou zakázané predmety. Podľa stránky Konferencie biskupov Slovenska ide napríklad o nože, zbrane, repliky zbraní, ostré predmety či sklenené fľaše. Rovnako nie sú povolené drony. „Vlajky môžu byť upevnené iba na drevených alebo plastových tyčiach v dĺžke nie viac ako jeden meter. Povolené sú aj dáždniky,\" doplnila Bárdyová.Návšteva pápeža Františka na Slovensku sa začína v nedeľu, potrvá do stredy (15. 9.). Svätý Otec zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.Na podujatia s pápežom sa môžu plne zaočkovaní záujemcovia registrovať do nedeľnej polnoci. Prihlásiť sa možno do Šaštína, Prešova a Košíc. Bez registrácie sa záujemcovia na verejné podujatia spojené s návštevou pápeža Františka nedostanú.", "datetime": ""}
{"url": "https://www.aktuality.sk/clanok/117170/ranny-budicek-hasici-kvoli-poziaru-evakuovali-ludi/", "title": "Ranný budíček: Hasiči kvôli požiaru evakuovali ľudí", "body": "Keďže najmä chodby trojpodlažného objektu boli silne zadymené, 21 ľudí evakuovali cez okná pomocou rebríkov a z vyšších poschodí pomocou vysokozdvižnej techniky. Jednu osobu, ktorá sa nadýchala splodín, ošetrili privolaní zdravotníci.Požiar lokalizovalo a uhasilo sedem hasičov, ktorí mali k dispozícii tri hasičské cisterny. V pivniciach zhorelo palivové drevo a rôzne osobné veci ľudí z bytovky. Pravdepodobnou príčinou vzniku požiaru, pri ktorom sa nikto nezranil, bolo poškodenie časti komína, cez ktorú vypadli horiace sadze a zapálili drevo. Presnú príčinu určí zisťovateľ príčin požiarov, informoval veliteľ zásahu Ondrej Zajak.", "datetime": "20.11.2008:10:30"}
{"url": "https://www.aktuality.sk/clanok/fj4ppxh/koronavirus-eu-schvalila-slovensku-statnu-pomoc-pre-cestovky/", "title": "Koronavírus: EÚ schválila Slovensku štátnu pomoc pre cestovky", "body": "Komisia oznámila, že schválila slovenskú schému štátnej pomoci v hodnote 65 miliónov eur určenú ako pomoc pre cestovné kancelárie, ktoré utrpeli škody po vypuknutí pandémie ochorenia COVID-19. Schéma vo forme dotovaných pôžičiek bola schválená podľa dočasného právneho rámca štátnej pomoci, ktorý eurokomisia prijala vlani na jar.Výška pôžičky pre konkrétnu cestovnú kanceláriu sa vypočíta na základe celkovej hodnoty poukazov vydaných do 31. augusta 2021 na cesty naplánované v období od 29. mája 2020 do 31. augusta 2021, ktoré boli následne zrušené z dôvodu šírenia nového koronavírusu vo svete a zavádzania rôznych cestovných obmedzení v snahe obmedziť šírenie vírusu. Komisia spresnila, že výška pôžičky na jedného príjemcu nepresiahne 25 % celkového obratu cestovnej kancelárie v roku 2019.Exekutíva EÚ skonštatovala, že slovenská schéma je v súlade s podmienkami stanovenými v dočasnom právnom rámci. Zistila, že splatnosť pôžičiek je obmedzená na štyri roky, že ročné úrokové sadzby pôžičiek rešpektujú minimálne úrovne stanovené v dočasnom právnom rámci a že pôžičky sa týkajú investícií a/alebo pracovného kapitálu potrebného pre chod firmy. Zmluvy o pôžičke budú podpísané najneskôr do 31. decembra 2021.Komisia dospela k záveru, že prijaté opatrenie je nevyhnutné, vhodné a primerané na nápravu vážnej poruchy hospodárstva členského štátu EÚ, spĺňa podmienky dočasného právneho rámca, a preto schválila uvedenú schému podľa pravidiel EÚ o štátnej pomoci.", "datetime": ""}
{"url": "https://www.aktuality.sk/clanok/007902r/papez-na-slovensku-na-navstevu-frantiska-sa-pripravili-aj-mobilni-operatori/", "title": "Pápež na Slovensku: Na návštevu Františka sa pripravili aj mobilní operátori", "body": "Informoval o tom hovorca operátora 4ka Pavel Ďurík a pre TASR to potvrdili aj ďalší slovenskí operátori.„Návšteva pápeža na Slovensku je výnimočná udalosť a preto sme pristúpili k posilneniu a rekonfigurácii sieťových komponentov všade tam, kde predpokladáme zvýšenú hlasovú a dátovú prevádzku v súvislosti s návštevou pápeža Františka,\" povedal Ďurík.Okrem posilnenia kapacity siete pre telefonovanie v Bratislave, Prešove a Košiciach sa 4ka rozhodla aj pre postavenie dočasného prenosného mobilného vysielača v Šaštíne. Takýto prenosný vysielač sa zvyčajne používa napríklad pri hudobných festivaloch a iných podujatiach, jeho účelom je posilnenie dátovej a hlasovej kapacity siete.Posilnenie siete na miestach verejných zhromaždení a v ich okolí pre TASR potvrdil aj hovorca Slovak Telekomu Michal Korec. \"Zároveň máme pripravený aj extra mobilný vysielač v Košiciach a dva extra mobilné vysielače v Šaštíne, kde sa očakáva najvyššia účasť návštevníkov,\" poznamenal Korec.Hovorkyňa O2 Tereza Molnár pre TASR takisto uviedla, že pre návštevu pápeža operátor posilnil sieť tam, kde sa hlava cirkvi má stretnúť s návštevníkmi. „Týmto posilnením o mobilné BTS stanice chceme minimalizovať riziko preťaženia sietí z dôvodu veľkej koncentrácie ľudí na malom priestore, ktoré je s takýmito podujatiami často spojené,\" vysvetlila Molnár a spresnila, že ide o lokality Prešova, Košíc, Šaštína a Bratislavy.Pápež František na Slovensko pricestuje v nedeľu (12.9.). Na Slovensku zostane Svätý Otec do 15. septembra. Navštívi Bratislavu, Košice, Prešov a Šaštín.", "datetime": ""}
{"url": "https://www.aktuality.sk/clanok/4vmwe7l/poslanec-baranik-chce-iniciovat-odvolavanie-generalneho-prokuratora-zilinku/", "title": "Poslanec Baránik chce iniciovať odvolávanie generálneho prokurátora Žilinku", "body": "Povedal to pred novinármi počas piatkového zasadnutia Ústavnoprávneho výboru NR SR, kde bol aj Žilinka. Baránik hovorí, že odvolať šéfa prokurátorov je možné vďaka rokovaciemu poriadku.Baránik tvrdí, že zo zákona dôvody na odvolanie Žilinku nie sú potrebné. „Avšak v skutočnosti ide o stratu dôvery v riadne vykonávanie funkcie,\" povedal s tým, že Žilinka bol na piatkovom výbore nepresvedčivý, útočný a neodpovedal na otázky priamo.Rokovací poriadok NR SR hovorí, že návrh na odvolanie generálneho alebo špeciálneho prokurátora môže písomne podať najmenej pätina poslancov. Návrh sa podáva ústavnoprávnemu výboru, ktorý ho so svojím stanoviskom predloží predsedovi parlamentu a ten ho navrhne na program najbližšej schôdze národnej rady. Generálnemu a špeciálnemu prokurátorovi musí byť umožnené vyjadriť sa o návrhu na jeho odvolanie.Rokovací poriadok nehovorí o dôvodoch, pre ktoré je možné šéfa Generálnej prokuratúry (GP) SR odvolať. Vymedzuje ich zákon o prokuratúre. Parlament podľa zákona navrhne hlave štátu odvolanie šéfa GP, ak bol obmedzený v spôsobilosti na právne úkony, stratil občianstvo SR, nemá trvalý pobyt v SR, ak bol právoplatne odsúdený za spáchanie trestného činu, ak sa stal členom politickej strany, alebo ak začal vykonávať činnosť nezlučiteľnú s výkonom funkcie prokurátora. Takisto aj v prípade, ak nie je spôsobilý zo zdravotných dôvodov vykonávať svoju funkciu po čas dlhší ako jeden rok a ak spáchal čin, ktorý je podľa rozhodnutia vydaného v disciplinárnom konaní nezlučiteľný s výkonom funkcie generálneho prokurátora.Baránik uviedol, že zákon o prokuratúre nestojí nad rokovacím poriadkom NR SR \"a hlavne nie nad oprávneniami, ktoré poslanci podľa neho majú\".Šéf výboru Milan Vetrák (OĽANO) považuje za dôležitejšie, aby sa koalícia dohodla na tom, aké bude mať šéf GP právomoci pri zasahovaní do trestného konania. \"A potom už bude o dosť menej záležať na tom, ktorá osoba túto pozíciu vykonáva. Nehnal by som to hneď na hranu, že poďme odvolávať niekoho,\" povedal novinárom.Člen výboru Ondrej Dostál (SaS) súhlasí, že Žilinka by nemal byť na čele GP. Ďalší člen výboru Juraj Šeliga (Za ľudí) hovorí, že Baránikovi rozumie, no návrh nemá oporu v zákone.Za absolútnu anarchiu to považuje člen výboru Miloš Svrček (Sme rodina). „Je mi veľmi ľúto, že ak niekto v tejto krajine striktne zachováva zákonnosť a neriadi sa podľa priania médií, má byť za to potrestaný takýmto spôsobom. Považujem to za absolútnu anarchiu. A to, že to poslanec Baránik iniciuje svedčí len o tom, akú relevanciu majú jeho názory,\" skonštatoval.Kristián Čekovský (OĽANO), predseda parlamentného výboru pre kultúru a médiá, na ktorom v piatok Žilinka takisto odpovedal na otázky, vníma právo poslanca Baránika vyvíjať deklarovanú aktivitu, považuje to však za pomerne predčasnú otázku, na riešení ktorej by navyše musela byť veľmi silná zhoda v koalícii. \"Vzhľadom na nezávislosť inštitútu generálneho prokurátora si nemyslím, že by po prvých sporných rozhodnutiach malo prísť unáhlené politické rozhodnutie,\" dodal.Žilinku zvolili do funkcie poslanci parlamentu v decembri 2020, jeho funkčné obdobie je sedem rokov.", "datetime": ""}
{"url": "https://www.aktuality.sk/clanok/6lyh66d/prezidentka-udelila-milost-matke-tazko-chorej-dcery/", "title": "Prezidentka udelila milosť matke ťažko chorej dcéry", "body": "Odsúdená bola na trest odňatia slobody v trvaní jedného roka pre spáchanie prečinu ohrozovania mravnej výchovy mládeže, pretože jej deti mali v škole vymeškané neospravedlnené vyučovacie hodiny. TASR o tom informoval hovorca prezidentky Martin Strižinec.Odsúdená Ž. B. je matkou siedmich maloletých detí, pričom jedna z dcér je ťažko zdravotne postihnutá a jej vážny zdravotný stav si vyžaduje zvýšený dohľad a celodennú starostlivosť.„Odsúdená sa podľa zistených informácií o všetky svoje deti riadne stará, a to vo veľmi skromných podmienkach. Otec detí bol za uvedený skutok odsúdený na rovnaký trest odňatia slobody, pričom trest si už vykonal,\" priblížil Strižinec. Ako ďalej konštatoval, v prípade, ak by odsúdená nastúpila na výkon trestu odňatia slobody, otec by len veľmi ťažko vedel zabezpečiť adekvátnu celodennú starostlivosť o ťažko zdravotne postihnuté dieťa a tiež o tri deti, ktoré sú ešte v útlom veku a nenavštevujú školské zariadenia.Okrem prečinu ohrozovania mravnej výchovy mládeže pre vymeškané neospravedlnené vyučovacie hodiny detí nebola Ž. B. v minulosti odsúdená pre spáchanie iného trestného činu. Obec, v ktorej rodina žije, neeviduje na rodinu žiadne sťažnosti.Prezidentka pri posudzovaní žiadosti o milosť zohľadnila okrem právnych aspektov prípadu najmä ťažkú sociálnu situáciu v rodine odsúdenej ako aj skutočnosť, že matka preukázala, že sa o deti vie a chce postarať.", "datetime": ""}
{"url": "https://www.aktuality.sk/clanok/ypylz9z/ministerka-kolikova-moje-zotrvanie-vo-funkcii-zavisi-v-prvom-rade-od-premiera/", "title": "Ministerka Kolíková: Moje zotrvanie vo funkcii závisí v prvom rade od premiéra", "body": "V rámci odbornej práce cítila jeho podporu. Kolíková má podľa svojich slov pripravenú veľkú reformu justície a výmena ministra by podľa nej reformu oddialila alebo zablokovala. O nastavení nových pomerov sa podľa nej musia dohodnúť lídri na koaličnej rade.„Čo sa týka toho, či naďalej budem alebo nebudem ministerkou spravodlivosti, toto rozhodnutie je vždy v prvom rade závislé od premiéra. Čo sa týka mojej odbornej práce ako ministerky, k tomuto momentu som cítila podporu premiéra. Mam pripravenú nanovo veľkú reformu justície a výmena ministra by fakticky danú reformu veľmi pravdepodobne buď vážne oddialila, alebo zablokovala. Rada by som ju zrealizovala. Ale teraz je namieste, aby sa zišla koaličná rada lídrov a panovala tu dohoda o nastavení nových pomerov,\" uviedla Kolíková v stanovisku, ktoré TASR poskytol Peter Bubla z tlačového oddelenia Ministerstva spravodlivosti (MS) SR.Kolíková kritizovala lídra mimoparlamentného Hlasu-SD Petra Pellegriniho, ktorý spolu s kolegami podal návrh na jej odvolanie. \"Pána Pellegriniho asi vyľakalo, že sa chystá zmena nielen ustanovenia paragrafu 363 Trestného poriadku, čo je v programovom vyhlásení vlády, ale aj veľká, komplexnejšia novela Trestného poriadku, a môže sa to dotknúť viacerých obvinených, ktorých dôverne pozná,\" uviedla.Upozornila, že za rok a pol vo funkcii predložila do legislatívneho procesu 88 materiálov. Pripomenula, že Pellegrini podal ako člen vlády menej návrhov. Za posledného pol roka pôsobenia stihla podľa svojich slov presadiť zmenu kolúznej väzby, novelu upomínacieho konania a mnoho ďalších. Rezort tiež spustil podľa jej slov činnosť nového úradu pre správu zaisteného majetku a rovnako naštartoval fungovanie Najvyššieho správneho súdu SR.Kolíková tiež zopakovala, že ako štátna tajomníčka nemala žiaden priestor zasahovať do procesu výberu prenájmu budovy MS. „Napriek tomu som iniciatívne po mojom nástupe ako ministerka poskytla všetku dokumentáciu pre preverenie celého procesu,\" dodala.Opoziční poslanci v piatok podali návrh na odvolanie Kolíkovej. Odôvodňujú to pochybnosťami v jej konaní napríklad v súvislosti s prenájmom budovy MS, kritizujú tiež, že za uplynulého pol roka nepriniesla nové reformy, ale riešila vnútrostranícke spory. Ďalším dôvodom je, že už nemá nárok byť ministerkou, keďže odišla zo strany Za ľudí, ktorej patrí kreslo ministra spravodlivosti.", "datetime": ""}
{"url": "https://www.aktuality.sk/clanok/fnkfmqq/na-urade-vlady-zriadia-jednotku-k-reforme-podpory-vedy-a-inovacii/", "title": "Na Úrade vlády zriadia jednotku k reforme podpory vedy a inovácií", "body": "Uviedol to na sociálnej sieti predseda vlády Eduard Heger (OĽANO) s tým, že o tom v piatok diskutoval aj na konferencii Forbes Slovensko 30 pod 30.„Nový útvar bude mať reálne právomoci, mandát a aj rozpočet na zmeny. Na konci chceme mať férový a transparentný systém hodnotenia projektov,\" uviedol premiér. Spolu s tým je podľa jeho slov potrebné ďalej zlepšovať podnikateľské prostredie, prilákať naspäť talentovaných ľudí a uľahčiť prístup k štartovaciemu kapitálu.„Som presvedčený, že sa nám reformy podarí urobiť a posunúť sa smerom k inovatívnemu a vzdelanému Slovensku,\" dodal Heger.", "datetime": ""}
{"url": "https://www.aktuality.sk/clanok/qbhqxfl/koronavirus-vyzvu-na-ziadosti-pre-cestovky-spustia-zaciatkom-buduceho-tyzdna/", "title": "Koronavírus: Výzvu na žiadosti pre cestovky spustia začiatkom budúceho týždňa", "body": "Ak by sme túto schému nepripravili, hrozilo by, že desiatky cestovných kancelárií by nemalo na vyplatenie peňazí pre svojich klientov, uviedol rezort financií. Schéma pomoci tak podľa MF SR udrží tento sektor nad vodou.Po schválení Európskou komisiou (EK) môže MF SR naplno rozbehnúť pomoc pre cestovné kancelárie. Tie museli pre pandémiu rušiť svojim klientom zájazdy a poskytnúť im náhradné termíny alebo vrátiť peniaze. Schéma ministerstva financií tak pomôže nielen prežiť cestovným kanceláriám, ale pomôže aj desiatkam tisíc ľudí, ktorí tak dostanú späť svoje peniaze za stornované dovolenky.MF SR poznamenalo, že formulár na predkladanie žiadostí pre cestovné kancelárie zverejní na stránkach www.mfsr.sk a www.szrb.sk začiatkom budúceho týždňa.Nárok na poskytnutie pomoci budú mať podľa rezortu financií tie cestovné kancelárie, ktoré vydali oznámenia o náhradnom zájazde, ak cestujúci neprijal navrhnutú zmenu zmluvy o zájazde alebo tie kancelárie, ktoré vrátili zálohy za zrušené zájazdy takzvanej chránenej skupine klientov. Ide o stornované dovolenky v termíne od 12. marca 2020 do 31. augusta 2021.MF SR na pomoc vyčlenilo sumu 65 miliónov eur. Z diskusií so zástupcami cestovných kancelárií podľa MF SR vyplýva, že suma môže byť aj nižšia, no definitívne známa bude až po vyhlásení výzvy a po spracovaní prijatých žiadostí. Rezort financií očakáva, že pomoc bude potrebovať približne 82 cestovných kancelárií.EK v piatok schválila slovenskú schému štátnej pomoci určenej na podporu cestovných kancelárií v súvislosti s vypuknutím pandémie koronavírusu.", "datetime": ""}
{"url": "https://www.aktuality.sk/clanok/9sxl4y4/papez-na-slovensku-na-stretnutia-sa-zaregistrovalo-zatial-vyse-80-000-ludi/", "title": "Pápež na Slovensku: Na stretnutia sa zaregistrovalo zatiaľ vyše 80 000 ľudí", "body": "TASR to potvrdili z Tlačovej kancelárie Konferencie biskupov Slovenska (TK KBS).Najväčší záujem má verejnosť zatiaľ o posledný deň návštevy pápeža na Slovensku, teda 15. septembra, keď bude Svätý Otec v Šaštíne. Prihlásených je tu okolo 37.500 ľudí. Z TK KBS uviedli, že ide o údaje z piatkového rána.Registráciu do OTP sektorov na podujatia s pápežom Františkom už uzavreli. Dôvodom sú kapacitné obmedzenia vyplývajúce z epidemických nariadení. Registráciu pre plne očkovaných uzavrú o polnoci z nedele 12. na pondelok 13. septembra. Prihlásiť sa je možné do Šaštína, Prešova a Košíc. Bez registrácie sa záujemcovia na verejné podujatia spojené s návštevou pápeža Františka nedostanú.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.", "datetime": ""}
{"url": "https://www.aktuality.sk/clanok/qqj82mk/cely-turnaj-oktagonu-27-nazivo-na-tv-tipsport-titul-v-perovej-vahe-pre-buchingera/", "title": "Celý turnaj Oktagonu 27 naživo na TV Tipsport! Titul v perovej vahe pre Buchingera?", "body": "Už túto sobotu sa fanúšikom predstaví s turnajom , ktorý sa uskutoční v Bratislave.  sa Ivan Buchinger pokúsi získať svoj druhý titul, tentokrát v perovej váhe. Jeho súperom bude Vojto Barborík, ktorý sa vracia z poľskej organizácie KSW. Kto uspeje? Natipujte si a sledujte všetky fighty naživo na !  k najväčšej tipérskej komunite ešte dnes, získate  na prvé stávky a vstupný bonus !Gábor Boráros mal najskôr v Oktagone s poradovým číslom 27 bojovať s Poliakom Michalom Labusom, ale toho vyradilo zranenie.  v „catchweight“ do 79 kg bude teda francúzsky zápasník Mickael Lebout. Do 88 kg sa proti sebe postaví . Vo „welterovke“ sa bude biť V ľahkej váhe na Oktagone 27 uvidíme taktiež ďalšieho Slováka, , v zápolení s Matoušom Kohoutom. Na tomto turnaji sa ukáže i . Bantamová váha poskytne duel . Ťažká váha zas naservíruje  Štefana Vojčáka a Andriiho Ogola.V stredne váhe si to rozdá Vlasto Čepo s Milošom Kostićom. ? V „perovke“ uvidíme zase  Romana Paulusa a Szymona Rakowicza.Hviezdy najväčšej komunity tipérov, zápasníci  či  v súboji Buchinger vs. Barborík viac dôverujú druhému menovanému. David Dvořák má však na túto bitku odlišný názor. ? Na zúbok sa títo fighteri pozreli aj ďalším partiám Oktagonu 27.Rony sa teda spolieha viac na svojho tímového kolegu: dáva dvojku s kurzom 1,96.Natipujte si na titulový zápas a všetky ostatné atraktívne bitky Oktagonu 27. Zaregistrujte sa a dostanete až na prvé stávky a vstupný bonus !", "datetime": ""}
{"url": "https://www.aktuality.sk/clanok/bbpqt10/koronavirus-online-pcr-testy-odhalili-viac-ako-500-novych-nakazenych/", "title": "Koronavírus ONLINE: PCR testy odhalili viac ako 500 nových nakazených", "body": "– , desať okresov bude červených– – Bulhari neveria vakcínam tak, ako nikto iný. – – Česká automobilka Škoda Auto podľa svojho šéfa Thomasa Schäfera v tomto roku.Okres Liptovský Mikuláš vstupuje od pondelka do oranžovej fázy covid automatu. Liptovské prevádzky sú na túto situáciu pripravené, fungovať budú v zmysle nariadení a výraznejšie problémy neočakávajú. TASR o tom informovala Katarína Šarafínová z Oblastnej organizácie cestovného ruchu (OOCR) Región Liptov.Podľa prieskumu liptovskej OOCR bude väčšina ubytovateľov poskytovať v tejto fáze automatu svoje služby pre takzvaných OTP, čiže ľudí, ktorí ochorenie prekonali, otestovaných alebo zaočkovaných. „Kapacita akvaparku sa obmedzí na maximálne 1000 osôb, čo by v tejto časti sezóny nemal byť žiadny problém,“ skonštatovala. Po mesiacoch dištančného vzdelávania sa začiatkom septembra žiaci vrátili opäť do školských lavíc. Počas prvého týždňa a pol vyučovania už skončilo niekoľko tried zatvorených. .Nielen banskobystrické Námestie SNP, ale aj priľahlé uličky a zákutia sú počas soboty centrom záujmu návštevníkov 363. Radvanského jarmoku. Okrem práce a prezentácie výroby asi 150 remeselníkov je tam totiž možné navštíviť aj viaceré sprievodné podujatia, ktoré predstavujú to, čo sa na bežných jarmokoch nevidí. „V tomto roku z dôvodu dodržania epidemických opatrení nezabezpečujeme stánky s občerstvením ani zábavné atrakcie. O tradičné jarmočné dobroty sa starajú kamenné prevádzky,\" informovala hovorkyňa mesta Zdenka Marhefková. (TASR)Uplynulý týždeň bolo podľa údajov zo 75 % škôl zatvorených 130 tried, priblížil minister školstva Branislav Gröhling (SaS) v Sobotných dialógoch RTVS. Prerušené vyučovanie sa teda týkalo viac ako 9000 detí.Po jesenných prázdninách by sa mal prehodnocovať spôsob testovania v školách. Diskutuje sa aj o možnom zvyšovaní platov učiteľov. Gröhling pripustil aj očkovanie priamo v školách. Pilotne by sa malo uskutočňovať vo vybraných školách Banskobystrického kraja. (TASR)Burza zaznamenala v piatok štvrtý pokles po sebe a všetky hlavné americké indexy sa v uplynulom týždni oslabili. Dôvodom zhoršenia nálady na trhu sú obavy zo spomaľovania zotavovania ekonomiky a rastu cien.Kľúčový index Dow Jones Industrial Average v piatok stratil 271,66 bodu alebo 0,78 % a uzavrel na 34.607,72 bodu. Širší index S&P 500 sa znížil o 0,77 % na 4458,58 bodu a technologický index Nasdaq Composite o 0,87 % na 15.115,49 bodu. (TASR) Česká automobilka Škoda Auto podľa svojho šéfa Thomasa Schäfera v tomto roku vyrobí pre nedostatok čipov o 100.000 áut menej.„Nedostatok čipov nám spôsobuje enormné bolesti aj preto, lebo dopyt po našich autách je naďalej veľmi vysoký,\" uviedol Schäfer v rozhovore pre denník Augsburger Allgemeine. Dúfa, že situácia sa v ďalších týždňoch trochu uvoľní, keďže v Malajzii sa môže opäť produkovať viac čipov. Dodal, že „čipová kríza sa natiahne až do budúceho roka, ale hádam nie v takej sile ako v tomto roku\". (TASR)Celkový počet zaočkovaných osôb prvou dávkou vakcíny je 2 402 798 za predchádzajúci deň pribudlo 2 419 očkovaných. Druhú dávku vakcíny už dostalo 2 206 979 ľudí, uplynulý deň sa zaočkovalo 4 614 ľudí.Ministerstvo zdravotníctva zverejnilo kalendár očkovania bez registrácie na 11.9. - 17.9. Stačí si so sebou priniesť občiansky preukaz a preukaz poistenca. Termíny pre deti sú v každom kraji. Dvanásťroční a starší školáci, ktorí navštevujú štátne školy v meste Los Angeles, budú čoskoro musieť byť zaočkovaní proti chorobe COVID-19. Ide o jedno z najprísnejších protiepidemických opatrení v Spojených štátoch.(TASR)Grécky parlament v piatok schválil zákon zavádzajúci pokuty vo výške 5000 eur za vystavenie falošného dokladu o očkovaní alebo prekonaní covidu či nepravého negatívneho testu na koronavírus. Súkromné zdravotnícke zariadenia, ktoré vydajú falošné doklady týkajúce sa covidu, môžu dostať pokutu až do 50 000 eur, informovala agentúra AP.", "datetime": ""}
{"url": "https://www.aktuality.sk/clanok/yd480zv/o-zluceni-letiek-ministerstva-vnutra-a-obrany-by-mala-vlada-rozhodnut-do-marca-2022/", "title": "O zlúčení letiek ministerstva vnútra a obrany by mala vláda rozhodnúť do marca 2022", "body": "O možnom zlúčení letiek ministerstva vnútra a obrany by mala vláda rozhodnúť do 31. marca 2022. Smerodajná má byť nezávislá komplexná analýza, na ktorej už pracujú dve slovenské univerzity. Pre TASR to uviedla hovorkyňa Ministerstva obrany (MO) SR Martina Kovaľ Kakaščíková.„V rámci rezortu obrany bola vypracovaná interná analýza týkajúca sa spájania letiek ministerstva vnútra a obrany, v závere ktorej je uvedené, že zlúčenie leteckých útvarov v pôsobnosti Ministerstva obrany SR a Ministerstva vnútra SR v rámci rezortu ministerstva obrany je možné. Programové vyhlásenie vlády hovorí o spracovaní komplexnej analýzy, ktorá bude následne predložená na rokovanie vlády,“ vysvetlila hovorkyňa.Na nezávislej externej analýze už pracuje Letecká fakulta Technickej univerzity v Košiciach v spolupráci s Katedrou leteckej dopravy Žilinskej univerzity. Ako priblížila Kovaľ Kakaščíková, má byť vypracovaná do konca roka 2021. Na tému možného zlučovania letiek už podľa nej diskutovali aj šéfovia rezortov.Po rozhodnutí vlády by sa v marci 2023 mohla začať prvá fáza zlučovania, ktorá by mala zahŕňať prepodriadenia letky rezortu vnútra pod veliteľstvo vzdušných síl ozbrojených síl. V druhej fáze by došlo k zlúčeniu letky ministerstva vnútra s dopravným krídlom Kuchyňa, predbežný dátum je 1. januára 2028.Myšlienku spájania letiek silových rezortov načrtla vláda vo svojom programovom vyhlásení. „Vláda SR zváži zlúčenie leteckých útvarov Ministerstva obrany (MO) SR a Ministerstva vnútra (MV) SR na základe spracovanej analýzy,“ píše sa v ňom. O možnom zlúčení leteckých útvarov sa diskutovalo v minulosti už viackrát.", "datetime": ""}
{"url": "https://www.aktuality.sk/clanok/6wx71yd/baranik-z-sas-chce-odvolat-zilinku-odkazuje-na-nespravny-zakon-hovori-odbornik/", "title": "Baránik z SaS chce odvolať Žilinku. Odkazuje na nesprávny zákon, hovorí odborník", "body": "Piatková tvrdá výmena medzi poslancom SaS Alojzom Baránikom a generálnym prokurátorom Marošom Žilinkom by mala mať dohru v parlamente. Domnieva sa to Baránik, ktorý chce, aby pre stratu dôvery Národná rada Žilinku odvolala. Jeho idea však má svoje úskalia.Faktom je, že Národná rada môže hlave štátu navrhnúť odvolanie šéfa prokurátorov. Dôvody na podanie takéhoto návrhu sú presne vymenované v zákone o prokuratúre. Žilinka však zatiaľ nespĺňa žiadny z nich.Poslanec SaS však tvrdí, že zákon o prokuratúre nie je ten, na ktorý sa odkazuje. „Národná rada sa neriadi zákonom o prokuratúre. Riadi sa zákonom o rokovacom poriadku,” konštatuje Baránik.A na jeho základe možnosť na odvolanie Žilinku vidí. V paragrafe 124 rokovacieho poriadku sa totiž píše, že „návrh na odvolanie generálneho prokurátora môže písomne podať najmenej pätina poslancov” a schválený je, ak zaň v pléne hlasuje nadpolovičná väčšina prítomných poslancov.Podporu v iniciatíve Baránik našiel aj u ďalšieho poslanca z SaS Ondreja Dostála. „Vecne s ním úplne súhlasím. Moju dôveru nestratil, lebo ju nikdy nemal. Myslím si, že ak sa nájde právny spôsob, ako dosiahnuť to, aby nebol vo funkcii, budem to podporovať,” hovorí Dostál. K Baránikovej metóde sa však vyjadrovať nechcel a prenecháva to naňho.V koalícii však nepanuje zhoda. Iný názor má napríklad Miloš Svrček zo Sme rodina. „Považujem to za absolútnu anarchiu. A to, že to poslanec Baránik iniciuje, svedčí len o tom, akú relevanciu majú jeho názory,\" povedal Svrček.Baránikov nápad však zrejme nemá takú oporu v zákone, ako sa poslanec domnieva. Ústavný právnik a bývalý poslanec za Most-Híd Peter Kresák (aktuálne Dobrá voľba) vysvetľuje, že jeho bývalý kolega interpretuje zákony v obrátenom poradí.„Zákon o rokovacom poriadku je lex generalis, čiže všeobecný predpis, ktorý upravuje isté veci, ktoré sú konkrétnejšie upravené v ďalších právnych predpisoch, teda v lex specialis. A takýto zákon je v tomto prípade zákon o prokuratúre. Nemôžeme to vysvetľovať tak, že uprednostníme všeobecný zákon pred špeciálnym. To je postavené na hlavu,” hovorí Kresák.Podľa neho má teda poslanec pravdu v tom, že Národná rada môže dať návrh na odvolanie, ale zamlčiava druhý krok, teda že to môže urobiť len podľa dôvodov, ktoré sú konkrétne vymenované v zákone o prokuratúre.V zákone o prokuratúre sa píše, že parlament môže navrhnúť prezidentovi odvolanie šéfa prokurátorov len v prípade, ak bol pozbavený svojprávnosti, prišiel o občianstvo, bol právoplatne odsúdený za trestný čin, vstúpil do strany, začal vykonávať funkciu, ktorá sa vylučuje s tou aktuálnou, viac ako rok nemôže zo dravotných dôvodov vykonávať funkciu, ak spáchal čin, ktorý je podľa disciplinárneho konania nezlučiteľný s výkonom funkcie generálneho prokurátora alebo nemá trvalý pobyt na Slovensku.Kresák aktuálne nevidí, že by Žilinka naplnil ktorýkoľvek z týchto dôvodov.Baránik má výhrady voči Žilinkovi už od začiatku. Pochytili sa už na verejnom vypočúvaní v novembri minulého roka a aj na piatkovom rokovaní výboru.V koalícii vznikla intenzívna debata o Žilinkovi potom, čo jeho zástupca nedávno zrušil obvinenia exriaditeľov SIS Vladimírovi Pčolinskému, bývalému spoločníkovi Penty Jaroslavovi Haščákovi a konkurznému právnikovi Zoroslavovi Kollárovi. Viacerí poslanci vyhlásili, že stratil ich dôveru.Žilinka sa stal generálnym prokurátorom  Podporilo ho 132 poslancov, teda aj veľká časť opozície. Nehlasovali zaňho len poslanci Za ľudí a niektorí zo SaS.", "datetime": ""}
{"url": "https://www.aktuality.sk/clanok/rbrx2mb/na-vychode-a-zrazil-rychlik-s-nakladiakom-meskania-hlasia-viacere-vlaky/", "title": "Na východe a zrazil rýchlik s nákladiakom, meškania hlásia viaceré vlaky", "body": "Pri obci Spišské Tomášovce došlo v sobotu dopoludnia k zrážke rýchliku s nákladným automobilom. Informuje o tom Vlak smeroval z Košíc do Bratislavy, pri nehode sa zranila jedna osoba. Vodič nákladiaku, ktorý zostal zaseknutý na železničnom priecestí, stihol pred zrážkou z auta vyskočiť. Premávka je prerušená, cestujúci sú odkázaní na náhradnú dopravu. Meškanie hlásia i ďalšie vlaky na trase. ", "datetime": ""}
{"url": "https://www.aktuality.sk/clanok/9ym61tb/papez-na-slovensku-spresnili-kde-uvidite-frantiska-v-papamobile/", "title": "Pápež na Slovensku: Spresnili, kde uvidíte Františka v papamobile", "body": "TASR to potvrdili z Tlačovej kancelárie Konferencie biskupov Slovenska (TK KBS).„Svätý Otec by mal prechádzať papamobilom pred začiatkom verejných podujatí v Šaštíne, Prešove a v Košiciach,\" konkretizovala TK KBS. Riaditeľ odboru protokolu Kancelárie prezidenta SR Roman Roth poznamenal, že v Bratislave nie je predpokladaný presun papamobilom. Hlava katolíckej cirkvi sa tu bude presúvať medzi jednotlivými stretnutiami v kolóne.Podľa hovorcu prezidentky Martina Strižinca dostať sa blízko k Svätému Otcovi v hlavnom mieste nebude úplne ľahké. \"Všade, kde sa vyskytne, tak ide o pomerne malý priestor. Či už hovoríme o prezidentskej záhrade, kde ide o špecifické podujatie na pozvánky, alebo poobede na Rybnom námestí, kde sa stretne so židovskou komunitou. Takisto aj priestor pred Katedrálou svätého Martina je stiesnený a ľudia, ktorí tam budú prichádzať, sa museli takisto registrovať,\" vysvetlil Strižinec.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca. ", "datetime": ""}
{"url": "https://www.aktuality.sk/clanok/htqy5pl/ako-vznikla-trisesttrojka-vymysleli-ho-za-dzurindu-rozsirili-za-fica/", "title": "Ako vznikla „trišesťtrojka“? Vymysleli ho za Dzurindu, rozšírili za Fica", "body": "Paragraf  Trestného poriadku sa v posledných dňoch stal zrejme najdiskutovanejším paragrafom na Slovensku. Prepustenie exriaditeľa SIS Vladimíra Pčolinského z väzby opäť rozvírilo diskusiu, či by generálny prokurátor mal takúto právomoc mať. Kritici totiž namietajú, že je to priveľa moci v jedných rukách. Tá však nie vždy vzbudzovala toľko odporu.Práve naopak, pomohla zastaviť aj konania, ktoré oprávnene vyvolávali mnohé otázniky.Kompetencia, ktorá dnes vzbudzuje mnohé kontroverzie, pri zavedení takmer nikoho nezaujímala. Rozruch vzbudila až neskôr.Jej história siaha do roku 2004. Počas druhej vlády Mikuláša Dzurindu viedol rezort spravodlivosti Daniel Lipšic, ktorý predkladal v parlamente novelu Trestného poriadku. Zmeny sa mali dotýkať viac ako 500 paragrafov. Jedným z nich mal byť aj paragraf 364 upravujúci právomoci generálneho prokurátora. Zmeny v Trestnom poriadku počas rokovaní ho však posunuli o paragraf vyššie. Rezort spravodlivosti v  vysvetľoval, že nový nástroj pre šéfa prokurátorov má slúžiť na nápravu nezákonnosti v trestných stíhaniach.Poslancov však pred hlasovaním zaujali iné časti Trestného poriadku. Ostrú výmenu názorov vzbudil najmä inštitút agenta provokatéra a trestná zodpovednosť firiem.Za novelu napokon  90 poslancov.  návrh podporili. Poslanci opozičného Smeru sa hlasovania zdržali, proti bolo HZDS. Jediná opozičná strana, ktorá podporila nový Trestný poriadok, bola Komunistická strana Slovenska.Posilnený generálny prokurátor však nikoho obzvlášť nezaujímal. Zákon mu totiž stanovoval presné hranice.Tie sa však s príchodom dočasného šéfa generálnej prokuratúry Ladislava Tichého začali meniť. „Za pôsobenia námestníka Tichého pri absencii riadne vymenovaného generálneho prokurátora začala generálna prokuratúra (resp. námestník Tichý) interpretovať dané ustanovenie širšie. Bolo to ale sporné,“ spomína si dvojnásobná ministerka spravodlivosti Lucia Žitňanská.Napokon sa podľa nej k situácii v roku 2014 vyjadril aj Ústavný súd, ktorý šéfa prokurátorov vrátil do pôvodných medzí.Na to však reagovala vtedajšia jednofarebná vláda Smeru a pod patronátom ministra spravodlivosti Tomáša Boreca vymazala z paragrafu vetu: „Porušením zákona sa rozumie podstatné pochybenie, ktoré mohlo ovplyvniť rozhodnutie vo veci.“A práve tento zásah opäť generálnemu prokurátorovi rozviazal ruky. Odvtedy sa doňho nezasahovaloPodľa šéfky Nadácie Zastavme korupciu Zuzany Petkovej má paragraf 363 v Trestnom poriadku svoje opodstatnenie, pretože napráva nezákonnosť a procesné pochybenia podriadených prokurátorov alebo policajtov vo veciach, kde už občan nemá kde žiadať nápravu. „Problém je, že medzi uznesenia, ktoré je možné zrušiť cez tento paragraf, si generálna prokuratúra zaradila aj právoplatné uznesenie o obvinení, resp. najnovšie aj začatie trestného stíhania vo veci,“ uviedla Petková. Dodáva, že uvedený paragraf je veľmi všeobecný a nehovorí nič o tom, ktoré uznesenia môže generálna prokuratúra rušiť. Kontroverznosť paragrafu spočíva v širokých možnostiach jeho uplatnenia. Využitie paragrafu tak nesprevádzajú nielen kritické reakcie, ale aj pozitívne. Príkladov je niekoľko.Generálny prokurátor Jaromír Čižnár v roku 2015  zjavne účelové trestné stíhanie dnešného podpredsedu parlamentu za OĽaNO Gábora Grendela. V roku 2014 kandidoval za starostu bratislavského Starého Mesta. Pred komunálnymi voľbami na neho niekto podal trestné oznámenie pre podozrenie zo skrátenia dane. Paragraf 363 bol použitý aj v súvislosti s aktivistami Greenpeace, ktorí v  vyliezli na jednu z banských veží v Novákoch, čím protestovali proti ťažbe a spaľovaniu uhlia na Hornej Nitre. Na vežu sa vtedy dostalo dvanásť aktivistov, ktorých polícia neskôr zadržala a obvinila z trestného činu poškodzovania a ohrozovania prevádzky všeobecne prospešného zariadenia.  generálna prokuratúra pod vedením Čižnára nariadila prepustiť aktivistov z väzby. Došlo tiež k zrušeniu ich obvinenia. Podľa šéfa generálnej prokuratúry vtedy nebol vhodne kvalifikovaný trestný čin, z ktorého boli aktivisti obvinení. Podobne nedávno obišiel aj publicista Michal Havran, ktorý bol pre svoj kritický text  obvinený z prečinu hanobenia národa, rasy a presvedčenia a z prečinu ohovárania. V texte kritizoval katolíckeho kňaza Mariána Kuffu za jeho vystupovanie a postoje. Na Havrana pre text podala trestné oznámenie advokátska kancelária Jána Čarnogurského ml. Aj do tohto prípadu  vstúpila generálna prokuratúra, podľa ktorej bol postup špeciálnej prokuratúry nesprávny, a tak zrušila Havranovo obvinenie.V roku 2020 bolo napr. na generálnu prokuratúru podaných celkovo 523 návrhov na zrušenie právoplatných rozhodnutí o obvinení, generálny prokurátor vyhovel 85 prípadom. V roku 2019 zas vyhovel 88 prípadom zo 457 návrhov. Táto silná právomoc v rukách jedného človeka však má podľa Petkovej viac rizík ako prínosov. Napriek kritike však nepodporuje jeho úplne zrušenie.Paragraf by sa podľa nej mohol upraviť podľa vzoru Česka, aby generálny prokurátor mohol rušiť len meritórne rozhodnutia (napr. uznesenie o zastavení stíhania a pod.) alebo nech je aspoň jeho rozhodnutie o zrušení uznesenia o obvinení preskúmateľné, napr. Najvyšším súdom. ", "datetime": ""}
{"url": "https://www.aktuality.sk/clanok/l3ef12h/byt-v-zrps-nie-je-povinnost-za-co-musi-rodic-platit-a-kedy-ide-o-dobrovolny-prispevok/", "title": "Byť v ZRPŠ nie je povinnosť. Za čo musí rodič platiť a kedy ide o dobrovoľný príspevok?", "body": "Poplatky za obedy, školské kluby, ale aj za nové skrinky, počítače, učebnice či zabezpečenie hygienických pomôcok. Začiatok školského roka sa pre mnohých rodičov nesie v znamení hlbokého siahania do vrecka.I keď ústava garantuje bezplatné vzdelanie, sčasti sa na jeho financovaní musia podieľať i rodičia. Okrem povinnej výbavy v podobe písacích potrieb, zošitov alebo papúč treba na mnohých školách rátať aj s ďalšími výdavkami. Nie všetky sú však vždy oprávnené a povinné, i keď tak na prvý pohľad vyzerajú. „Štátna školská inšpekcia za roky svojej existencie dostala niekoľko stoviek podaní, v ktorých sťažovatelia namietali voči plateniu rôznych poplatkov v školách,“ hovorí Ľuboš Tužinský z kancelárie hlavného školského inšpektora. Asi najznámejším príspevkom, ktorý sa uhrádza, je príspevok do ZRPŠ (Združenie rodičov a priateľov školy). Členom tohto združenia sa automaticky stáva každý rodič, ktorého dieťa školu navštevuje. Z členstva mu následne vyplýva povinnosť príspevok uhradiť. Sumy sú rôzne, zväčša ide o niekoľko desiatok eur ročne za žiaka. Z právneho hľadiska ide podľa Ľuboša Tužinského o nezmysel – k vstupu do občianskeho združenia totiž nemožno podľa zákona nikoho nútiť. Členstvo i uhradenie príspevku by tak malo byť dobrovoľným rozhodnutím každého z rodičov – rovnako ako odmietnutie členstva či vystúpenie zo združenia. „Mnohí rodičia sa pýtajú, ako môžu vystúpiť z niečoho, do čoho nikdy nevstúpili,“ opisuje svoje skúsenosti Tužinský. Problém zaplatiť majú podľa neho napríklad preto, že sú v hmotnej núdzi. Nájdu sa i takí, ktorí to odmietajú z princípu. Štátna školská inšpekcia však napriek tomu, že ide o dobrovoľné členstvo, eviduje prípady, keď školy vyvíjali nátlak na tých, ktorí odmietli zaplatiť. „Vyskytli sa aj prípady dehonestácie rodičov – predvolávali ich na výbor združenia, bol im ponúkaný splátkový kalendár,“ uvádza príklady Ľuboš Tužinský a dodáva, že takéto postupy môže rodič odmietnuť. Okrem ZRPŠ príspevku sa podľa neho vyberajú aj iné –zápisné, na údržbu školy, maľovanie, čistiace prostriedky, kúpu počítačov, montáž skriniek na odkladanie vecí pre žiakov, ako dar škole... Učitelia požadovali peniaze priamo od žiakov počas vyučovania alebo pre nezískané financie zmenili svoj prístup k dieťaťu. I svedectvá o takomto prístupe eviduje školská inšpekcia. „Išlo napríklad o atakovanie žiaka učiteľom na hodine v zmysle: Kedy už konečne rodičia zaplatia? V niektorých prípadoch dochádza k diskriminácii žiakov – majú obmedzený prístup do počítačovej miestnosti, nemôžu používať skrinky na odkladanie vecí, nedostanú materiál na vyučovacej hodine, nejdú s triedou na mimoškolské podujatie,“ menuje konkrétne príklady Tužinský.Rodičom, ktorých deti sa ocitnú v podobnej situácii, odporúča tiež podať sťažnosť na Štátnu školskú inšpekciu. S vyberaním peňazí majú podľa hlavného kontrolného orgánu škôl problém i niektorí učitelia. V osobných rozhovoroch priznali, že to robia na pokyn riaditeľov a ak by financie nevybrali, bolo by to posudzované ako nesplnenie povinnosti či neschopnosť učiteľa.Zákon o pedagogických zamestnancoch však hovorí niečo iné. Pedagogický zamestnanec podľa neho nesmie nikoho nabádať, aby poskytol dar. Výnimku v prípade poplatkov majú tie, ktoré určuje zákon – napríklad vyhláška o základnej škole. Tá hovorí, že náklady spojené s plaveckým výcvikom, lyžiarskym výcvikom, výletom, exkurziou a jazykovým pobytom v zahraničí hradí žiakovi jeho zákonný zástupca. Školský zákon zasa upravuje pobyt v škole v prírode, ktorý sa uhrádza aj z príspevku rodiča. Rovnako tak zákon počíta s tým, že sa bude rodič podieľať na financovaní pobytu dieťaťa v školskom klube, materskej škole, centre voľného času či internáte.Osobitnou kategóriou sú dary – hmotné i finančné. Tie škola prijať môže. „Je v poriadku, ak škola požiada rodičov o finančnú podporu a rodič sa rozhodne škole pomôcť sumou, ktorú uzná za vhodnú. Nie je však prípustné, aby štátna škola rodičovi určovala výšku sumy, ktorú má škole zaplatiť,“ dodáva Ľuboš Tužinský. O výške daru by mal teda rozhodnúť najmä rodič. Verejné školy sú financované na normatívnom princípe – podľa počtu žiakov a personálnej a ekonomickej náročnosti výchovno-vzdelávacieho procesu. Financie idú z pokladnice ministerstva školstva a na vybrané typy škôl prispieva aj ministerstvo vnútra. V roku 2021 boli na chod základných a stredných škôl vyčlenené takmer dve miliardy eur. Z týchto financií je v prípade každej školy špeciálna čiastka určená na takzvané prevádzkové náklady, medzi ktoré patrí aj vybavenie školy hygienickými potrebami. Zbierky na hygienické potreby či nosenie mydiel a utierok by dnes tiež mali byť na školách minulosťou. V časoch pandémie koronavírusu vyčlenilo ministerstvo školám extra financie na zabezpečenie protiepidemických opatrení, a to najmä dezinfekcií. „Okrem toho na tento účel môžu školy využívať aj finančné prostriedky pridelené na realizáciu činnosti – , ak školám zostali finančné prostriedky po dištančnom vzdelávaní,“ spresnil tlačový odbor ministerstva s tým, že ak škola takýto príspevok od rodičov žiada, mali by sa obrátiť na radu školy alebo na zriaďovateľa. Od nového školského roka sa mení aj financovanie stravovania. Zákon presadený ešte vládou Petra Pellegriniho od augusta tohto roka nahradí nový. Systém financovania obedov sa zmení. Pre deti rodičov v hmotnej núdzi, zarábajúcich menej, ako je životné minimum, príspevok zostáva. Rodičia ostatných budú mať namiesto príspevkov na stravu nárok na zvýšený daňový bonus. Ak si ho neuplatnia, môžu tiež požiadať o peniaze na obedy. ", "datetime": ""}
{"url": "https://www.aktuality.sk/clanok/yelttmc/koronavirus-az-91-percent-hospitalizovanych-s-covidom-su-nezaockovani-alebo-ockovani-iba-1-davkou/", "title": "Koronavírus: Až 91 percent hospitalizovaných s Covidom sú nezaočkovaní alebo očkovaní iba 1. dávkou ", "body": "– –  (otázky a odpovede)– , desať okresov bude červených–  Počet hospitalizovaných pacientov podľa NCZI stúpa, aktuálne je v nemocniciach s potvrdeným koronavírusom 108 pacientov. Iniciatíva COVAX zaisťujúca očkovacie látky proti koronavírusu aj pre chudobnejšie štáty oznámila, že tento rok by mala byť schopná poskytnúť vakcíny menej ako 20 percentám ľudí v rozvojových krajinách. Ide o oveľa menšie množstvo, než sa pôvodne očakávalo. (TASR) Koronavírusový variant delta je takmer šesťkrát menej citlivý na protilátky vyvinuté u ľudí, ktorí prekonali covid, a až osemkrát menej citlivý na protilátky vytvorené podaním vakcín od firiem AstraZeneca či Pfizer.Okrem toho sa v bunke množí rýchlejšie než iné varianty. Vyplýva to z najnovšej štúdie, ktorú v časopise Nature zverejnil medzinárodný tím koordinovaný vedcami z Univerzity v Cambridgei. (TASR) Ministerstvo zdravotníctva SR upozorňuje, že Len 9 % z hospitalizovaných tvoria plne zaočkované osoby. Ich priemerný vek je 67 rokov. proti šíreniu koronavírusu, ktorý sa odvíja od vyťaženia nemocníc. Okrem iného zavádza prísnejšie pravidlá pre nezaočkované osoby. (TASR) Švajčiarsko v snahe zastaviť štvrtú vlnu pandémie COVID-19 a zmenšiť tlak na nemocnice sprísni od pondelka viaceré protiepidemické opatrenia. Pri vstupe do vnútorných priestorov vrátane reštaurácií sa budú musieť ľudia preukázať potvrdením o očkovaní, negatívnom teste či prekonaní ochorenia. (TASR) na 11 základných školách v zriaďovateľskej pôsobnosti mesta. Ich počet sa z pondelkových 9 zvýšil na takmer dvojnásobok. Generálny riaditeľ Svetovej zdravotníckej organizácie (WHO) Tedros Adhanom Ghebreyesus  vakcíny proti novému koronavírusu. Toto moratórium by podľa neho malo platiť do konca roka. (TASR) Úrad verejného zdravotníctva informuje o novej vyhláške, platnej od 13. 9., ktorá upravuje dobu karantény pre pozitívne testovaných a ich kontakty: Prezidentka SR Zuzana Čaputová vyzýva Slovákov, aby zvážili očkovanie proti ochoreniu COVID-19. Uviedla to v stredu na sociálnej sieti, pričom poukázala na najnovšie štatistiky nakazených novým koronavírusom.(TASR)Policajti za ostatný týždeň, konkrétne od 30. 08. 2021 do 05. 09. 2021, zistili:Policajti uložili 21 pokút za 750 eur a 64 prípadov postúpili na príslušné regionálne úrady verejného zdravotníctva. Skontrolovali viac ako 35 000 osôb.„Viac ako 12 400 policajtov vykonalo tieto kontroly v rámci bežného výkonu služby,“ dodáva policajná hovorkyňa Denisa Bárdyová.Nová mapa okresov platná od pondelka 13. 9.: V súvislosti so zmenou režimu na podujatia s pápežom Františkom došlo ku konsenzu. Zhodnotil sa reálny záujem ľudí a situácia počas leteckých dní SIAF v Kuchyni. Uviedol to v stredu minister zdravotníctva Vladimír Lengvarský. Na všetkých opatreniach proti šíreniu nového koronavírusu Lengvarský trvá. (TASR) Oproti minulému týždňu sa počet prípadov viac ako zdvojnásobil. Na stredajšej tlačovej konferencii o tom informoval riaditeľ Inštitútu zdravotných analýz Ministerstva zdravotníctva SR Matej Mišík.Do nemocníc prijali v súvislosti s diagnózou COVID-19 77 pacientov oproti minulotýždňovým 50. Ochorenie sa potvrdilo u 126, pričom minulý týždeň ich bolo 70. (TASR) Najvyšší počet detí, ktoré sa už v týchto dňoch vzdelávajú dištančne, je v Štrbe (okres Poprad), Rožňave, Svidníku, Revúcej a Humennom. Po stredajšom rokovaní vlády to uviedol minister školstva, vedy, výskumu a športu SR Branislav Gröhling (SaS). (TASR)Pri súčasnej miere zaočkovanosti by sme nemali prekročiť počty, ktoré boli na vrchole druhej vlny,“ predpokladá minister zdravotníctva. Na Slovensku prebieha štúdia, ktorou sa zisťuje miera premorenia ochorením covid-19 v jednotlivých regiónoch. Očkovať budú aj deti mladšie ako 12 rokov. Dostanú tretinovú dávku v porovnaní s tou, ktorú zdravotníci podávajú dospelým. Očkovanie treťou dávkou vakcíny nebude povinné, ako nie je povinné ani očkovanie prvou a druhou dávkou. Šéf zdravotníckych analytikov pripomína, že variant delta spôsobuje väčší podiel hospitalizácií z množstva infikovaných koronavírusom. Riaditeľ Inštitútu zdravotníckych analýz hovorí o prudkom náraste počtu covidových prípadov: „Slovensko je medzi najrýchlejšie rastúcimi krajinami vo svete.“ „Povolíme očkovanie treťou dávkou vakcíny,“ hovorí minister zdravotníctva s tým, že očkovať sa bude mRNA vakcínami. Očkovať budú tých, ktorí sú najmenej osem mesiacov po očkovaní.Vláda odobrila jednorazové zvýšenie prídavku na dieťa na 100 eur. Zvýšený prídavok dostanú rodičia všetkých detí do 18 rokov s výnimkou tých v hmotnej núdzi, ktorí už zvýšený prídavok na kompenzáciu komplikácií spojených s pandémiou nového koronavírusu dostali vo výške 333 eur na dieťa. (TASR)Krajina obmedzuje náboženské slávnosti, má obavy z novej vlny covidu. (TASR) Od pondelka 13. septembra bude  covid automatu. Ide o okresy Skalica, Trenčín, Bytča, Krupina, Rožňava, Košice I.-IV. a Poprad. Bulharsko, ktoré má najmenší podiel zaočkovaných občanov v rámci EÚ, čelí preťaženiu zdravotníctva. (TASR) Zhoršujúce sa duševné zdravie obyvateľstva môže, cez úpadok produktivity a zvýšené sociálne náklady, v nasledujúcich rokoch stáť ekonomiky až 4 % HDP ročne. ()Testovanie na covid-19 v českých školách sa po tom to týždni skončí. Informoval o tom minister zdravotníctva Adam Vojtěch.Regionálni verejní zdravotníci chcú okres Rožňava zaradiť do červenej farby, . (TASR) Za posledný týždeň je počet pozitívne testovaných na delta variant 356 vzoriek z celkového počtu 359 sekvenovaných vzoriek. Predstavuje to 99,2% zastúpenie. Včera sa podarilo vyhodnotiť aj 11 032 antigénových testov. Tie zachytili .Najviac pozitívne testovaných RT-PCR testami bolo v Prešovskom kraji (82), nasleduje Košický (79), Žilinský (72), Bratislavský (50), Trenčiansky (43), Nitriansky (35), Trnavský (29) a Banskobystrický (27).Je medzi nimi 180 mužov a 237 žien.Celkový počet zaočkovaných osôb prvou dávkou vakcíny je 2 394 521 za predchádzajúci deň pribudlo 1 380 očkovaných. Druhú dávku vakcíny už dostalo 2 191 810 ľudí, uplynulý deň sa zaočkovalo 2 530 ľudí. Počet pacientov v nemocniciach s ochorením covid-19 alebo podozrením naň vzrástol v porovnaní s predošlým dňom o 13 ľudí. Celkovo je v nemocniciach 169 hospitalizovaných. Potvrdené ochorenie má 126 z nich.Na JIS sú 15 pacienti, podporu umelej pľúcnej ventilácie potrebuje 13 osôb. Potvrdili  na covid-19. Počet obetí pandémie na Slovensku tak vzrástol na 12 553. Včera bolo ukončených 9 450 laboratórnych vyšetrení. Pomocou nich sa podarilo zachytiť . Ide o najvyšší denný prírastok za ostatné mesiace.Pandémia vyvolaná koronavírusom SARS-CoV-2 mala v roku 2020 . Vo svojej správe to v stredu uviedol globálny fond zameraný na boj proti týmto chorobám.Väčšina dospelých v EÚ má už za sebou aspoň jednu dávku očkovania. Plne zaočkovaní sú siedmi z desiatich obyvateľov Únie. V utorok pribudlo v Česku 588 infikovaných koronavírusom. Ide o najvyššie číslo od 25 mája. ()Brusel od 1. októbra. (TASR) Očakáva sa, že podrobnosti o očkovaní treťou dávkou vakcíny proti koronavírusu na Slovensku v najbližších dňoch oznámi minister zdravotníctva Vladimír Lengvarský. V popradskej nemocnici budú dnes slávnostne odovzdávať špeciálne prístrojové a materiálne vybavenie pre covidové ddelenie anestéziológie a intenzívnej medicíny.Protilátky časom klesajú. píše Jana Čunderlíková.Celosvetový rast nových prípadov nákazy koronavírusom SARS-CoV-2 sa stabilizoval, . (TASR) ako v marci 2020. Zhodli sa na tom premiéri Eduard Heger, Andrej Babiš a Sebastian Kurz. (TASR)", "datetime": ""}
{"url": "https://www.aktuality.sk/clanok/w8ffsze/kancelaria-prezidenta-sr-uprednostnuje-elektromobily-a-hybridy-slovensko-ma-dosiahnut-uhlikovu-neutralitu-do-roku-2030/", "title": "Kancelária prezidenta SR uprednostňuje elektromobily a hybridy. Slovensko má dosiahnuť uhlíkovú neutralitu do roku 2030", "body": "Jedným z týchto opatrení je kompletné vybavenie vozového parku elektromobilmi alebo automobilmi s hybridným pohonom. Preto bol kancelárii nedávno zapožičaný aj štýlový , ktorý sa vyrába jedine v Trnave., komentovalo komunikačné oddelenie prezidenta prvotné pocity zo svojej novej elektroflotily.  okrem svojho dlhého dojazdu ponúka aj tichú nerušenú jazdu, najnovšie technológie, prémiový interiér a najvyššie štandardy bezpečnosti. informovalo komunikačné oddelenie.Práve vďaka Wallboxom sa čas plného nabíjania  skráti iba na 5 hodín a následne môžu vyraziť na ďalšiu cestu s nulovými emisiami CO.Kancelária prezidenta svoj vozový park v súčasnosti obmieňa a vybavuje ho elektromobilmi a plug-in hybridmi. Plánuje, že v budúcnosti svoj vozový park bude mať vybavený len takýmto typom áut", "datetime": ""}
{"url": "https://www.aktuality.sk/clanok/plld7qg/ministerstvo-chce-z-milionovej-vyzvy-na-podporu-investicii-pomoct-aj-pekarom/", "title": "Ministerstvo chce z miliónovej výzvy na podporu investícii pomôcť aj pekárom", "body": "Ministerstvo pôdohospodárstva a rozvoja vidieka (MPRV) SR sa chystá vyhlásiť výzvu na 170 miliónov eur, v ktorej budú oprávnenými žiadateľmi aj pekári. Pre TASR to uviedlo komunikačné oddelenie agrorezortu v reakcii na utorkovú (7. 9.) kritiku opozičného poslanca Richarda Takáča (Smer-SD) o zvyšujúcich sa cenách pečiva.Podopatrenie, z ktorého sa ujde aj pekárom, nesie názov Podpora pre investície na spracovanie/uvádzanie na trh a/alebo vývoj poľnohospodárskych výrobkov. Z výzvy majú byť podporené investície do technológií, najmä zariadenia, stroje, prístroje či laboratórne vybavenie aj stavebné investície v jednotlivých odvetviach potravinárstva. \"Podporené budú investície vo výrobe, skladovaní aj odbyte,\" poznamenal agrorezort.Rezort dodal, že vývoj cien potravín pravidelne sleduje. Avšak nemá kompetenciu zasahovať do cenotvorby. \"Tvorba cien je vecou dodávateľsko-odberateľských zmluvných vzťahov. Zákon o cenách neumožňuje cenovú reguláciu spotrebiteľských cien potravín,\" uviedlo komunikačné oddelenie.Ministerstvo tiež poznamenalo, že vývoj cien potravín ovplyvňuje viacero činiteľov, medzi nimi vývoj cien komodít na svetových trhoch, klimatické zmeny, ceny energie, vývoj cien ropy či vzájomné dohody medzi dodávateľom a odberateľom. \"Zabrániť zvyšovaniu cien nie je reálne možné,\" dodal agrorezort.Ministerstvo pripomenulo, že vlani poskytlo dočasnú podporu pre spracovateľské malé a stredné podniky, ktoré sú obzvlášť zasiahnuté koronakrízou. Podporený bol mlynský priemysel. Maximálna výška podpory bola od 10.000 eur pri malých podnikoch do 50.000 eur pri väčších. \"Pekárske odvetvie nebolo oprávneným žiadateľom, keďže spracúva múku, a nie priamo obilie,\" dodal rezort.", "datetime": ""}
{"url": "https://www.aktuality.sk/clanok/16kghgh/anna-zaborska-sa-ma-stat-splnomocnenkynou-vlady-pre-ochranu-slobody-vierovyznania/", "title": "Anna Záborská sa má stať splnomocnenkyňou vlády pre ochranu slobody vierovyznania", "body": "Poslankyňa Národnej rady (NR) SR Anna Záborská (OĽANO) by sa mala stať splnomocnenkyňou vlády SR pre ochranu slobody vierovyznania alebo presvedčenia. Vyplýva to z návrhu predloženého na stredajšie rokovanie vlády.Post má vzniknúť na základe programového vyhlásenia vlády, v ktorom sa píše, že \"vláda SR si uvedomuje rastúcu závažnosť problému porušovania slobody myslenia, svedomia a náboženstva vo svete. Preto aktívne podporí participáciu na aktivitách medzinárodného spoločenstva prostredníctvom Medzinárodnej aliancie na podporu náboženskej slobody\".Spolu s návrhom na vymenovanie splnomocnenca sa na rokovanie vlády predložil návrh Štatútu splnomocnenca vlády SR pre ochranu slobody vierovyznania alebo presvedčenia, ktorý bližšie upravuje postavenie a rozsah oprávnenia splnomocnenca. Splnomocnenec má vykonávať funkciu bez nároku na odmenu.„Je našou povinnosťou pomôcť ľuďom prenasledovaným pre vieru či presvedčenie bez ohľadu na to, o koho ide, alebo kde sa bezprávie deje. Otázka je, ako,\" uviedla v stanovisku Záborská. „Pri šliapaní po slobode vyznania nemôžeme byť ticho, nech sa to deje kdekoľvek na svete. Demokracia a solidarita sú pri riešení tohto zásadného problému kľúčové. Tí, ktorí prenasledujú ľudí pre vieru a náboženské presvedčenie, sú nepriateľmi slobody. Nie je dôležité, či sú prenasledovaní kresťania, židia, moslimovia, mormóni alebo ateisti,\" doplnila.", "datetime": ""}
{"url": "https://www.aktuality.sk/clanok/wm52mts/na-navstevu-papeza-sa-pripravuju-ochrankari-v-spolupraci-s-kolegami-z-vatikanu/", "title": "Na návštevu pápeža sa pripravujú ochrankári v spolupráci s kolegami z Vatikánu", "body": "Na zabezpečení bezproblémového priebehu návštevy pápeža Františka na Slovensku sa významnou mierou podieľa ministerstvo vnútra. Ochrankári majú za sebou už viacero nácvikov, v posledných dňoch už aj s príslušníkmi Švajčiarskej gardy a vatikánskej polície. Minister vnútra Roman Mikulec (OĽANO) o tom informoval na sociálnej sieti.\"Na bezpečnosť bude dohliadať Úrad na ochranu ústavných činiteľov a diplomatických misií Ministerstva vnútra SR, útvary Policajného zboru aj Hasičský a záchranný zbor,\" načrtol minister.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca. ", "datetime": ""}
{"url": "https://www.aktuality.sk/clanok/95pp1qr/vlada-schvalila-migracnu-politiku-presadzovat-bude-pracovnu-mobilitu/", "title": "Vláda schválila migračnú politiku, presadzovať bude pracovnú mobilitu", "body": "Cieľom SR v oblasti migrácie je najmä pracovná mobilita zabezpečená legálnou a riadenou formou v súlade s potrebami hospodárstva SR, reintegrácia občanov SR prichádzajúcich zo zahraničia, integrácia cudzincov do slovenskej spoločnosti ako neoddeliteľný aspekt úspešnej riadenej migrácie a efektívny prístup v oblasti návratovej politiky. Vyplýva to z návrhu Migračnej politiky Slovenskej republiky s výhľadom do roku 2025, ktorý v stredu schválila vláda.\"Migračná politika presadzuje taký rozmer regulovanej pracovnej mobility, ktorý bude predchádzať spoločenským, ekonomickým a environmentálnym napätiam a bude vychádzať z dôrazu na zachovanie bezpečnosti SR a práv občanov SR, ako aj práv cudzincov zdržiavajúcich sa na území SR,\" dodalo Ministerstvo vnútra (MV) SR ako predkladateľ návrhu.V oblasti medzinárodnej ochrany je cieľom naďalej poskytovať efektívnu ochranu tým, ktorí ju potrebujú, a zároveň zamedzovať zneužívaniu azylového systému. Ďalšími cieľmi migračnej politiky SR sú účinný boj proti nelegálnej migrácii a s tým súvisiacim negatívnym javom, ako je obchodovanie s ľuďmi, prevádzačstvo, vykorisťovanie cudzincov, ako aj posilnenie ochrany vonkajšej schengenskej hranice a realizácia návratovej politiky vo vzťahu k osobám zdržujúcim sa na území SR neoprávnene.\"Migračná politika má tiež viesť k posilneniu súčinnosti medzi migráciou a rozvojom so zameraním na budovanie globálneho partnerstva s krajinami pôvodu a tranzitu v spolupráci s partnermi v Európskej únii a OSN,\" dodal rezort vnútra.V návrhu migračnej politiky sa spomína aj možnosť centralizácie agendy migrácie, integrácie a azylu v rámci jedného centralizovaného úradu. Predkladatelia upozorňujú, že možnosť je potrebné dôkladne posúdiť so zvážením všetkých pozitív, ale aj prípadných negatívnych implikácií. \"Tak, aby v prípade rozhodnutia o jeho zriadení nedošlo k narušeniu činnosti na príslušných úsekoch agendy a aby zriadenie takéhoto centralizovaného orgánu bolo skutočnou pridanou hodnotou pre štát, verejnosť i cudzincov,\" dodalo MV.", "datetime": ""}
{"url": "https://www.aktuality.sk/clanok/t70chn4/kollar-nechce-menit-posty-vo-vlade-hovori-o-platnej-koalicnej-zmluve/", "title": "Kollár nechce meniť posty vo vláde, hovorí o platnej koaličnej zmluve", "body": "Dodal, že ak sa má meniť prerozdelenie postov, nemožno neotvoriť koaličnú dohodu. Po jej otvorení by sa podľa neho zrejme hýbalo viac postov. Koaličnú zmluvu má podľa neho otvoriť ten, kto chce urobiť zmeny.„Dnes máme platnú koaličnú zmluvu, zatiaľ nebola vypovedaná ani otvorená. Tam je všetko napísané, ako má vyzerať. Myslím si, že dokumenty sa majú plniť,\" odpovedal Kollár na otázku, či sa bude meniť rozdelenie kresiel. Na tlačovej konferencii tiež povedal, že nebude žiadať odchod nikoho, ani ministerky spravodlivosti Márie Kolíkovej, a ani ministerky investícií Veroniky Remišovej (Za ľudí). „Vstúpili do koalície ako jedna strana, dostali tieto dva posty. Nerobí si žiadny personálny nárok. Žiadam od svojich partnerov, aby prestali tieto hádky,\" dodal.Kollár je podľa svojich slov rád, že po mesiacoch škriepok a hádok o funkcie sa situácia v strane Za ľudí „rozčesla\". Verí, že odchodom frakcie Kolíkovej nastane v strane Za ľudí zmier. Dúfa, že aj Kolíková bude mať viac času a energie venovať sa veciam v rezorte spravodlivosti, napríklad exekučnej amnestii.Šéf parlamentu si chce ešte preštudovať možnosti zachovania poslaneckého klubu Za ľudí. „Keď to bude len trochu možné a bude si môcť pani Remišová ponechať klub, nebudem určite žiadať, aby sme ju týmto spôsobom poškodili,\" dodal. Rokovací poriadok parlamentu hovorí, že poslanecký klub tvorí najmenej osem poslancov. Pokiaľ tento počet klesne, rokovací poriadok hovorí o zániku klubu.Šiesti poslanci Národnej rady (NR) SR zo strany Za ľudí okolo Márie Kolíkovej končia v strane i poslaneckom klube a odchádzajú do klubu SaS. Klub Za ľudí sa má po ich odchode rozpadnúť, keďže v ňom nebude dostatok poslancov na jeho ďalšie fungovanie. Predseda SaS Richard Sulík na tlačovej konferencii deklaroval záujem udržať vládnu koalíciu aj to, že si SaS nechce nárokovať ďalšie posty v rámci koalície. Jedinou požiadavkou strany má byť zotrvanie Kolíkovej vo funkcii ministerky spravodlivosti. Remišová v reakcii povedala, že odchod kolegov považuje za zradu hodnôt i všetkých členov strany.", "datetime": ""}
{"url": "https://www.aktuality.sk/clanok/e2nhq29/novym-clenom-sudnej-rady-sr-sa-stal-sudca-lubos-kunay/", "title": "Novým členom Súdnej rady SR sa stal sudca Ľuboš Kunay", "body": "Vo voľbách získal 202 hlasov. Informoval o tom podpredseda súdnej rady Miloš Kolek.„Verím, že nový člen do práce prinesie nové impulzy a spoločne budeme pracovať na tom, aby veci v súdnej rade fungovali čo najlepšie,\" uviedol Kolek. Voľba nového člena sa uskutočnila v utorok (7. 9.), v stredu súdna rada vyhlásila výsledky.Sudca Kunay si prejavenú dôveru kolegov váži. „Teší ma aj zaväzuje a sľubujem, že budem vykonávať funkciu podľa mojich najlepších schopností,\" dodal Kunay.Návrhy na kandidátov na funkciu bolo možné predkladať do začiatku augusta. O funkciu člena súdnej rady voleného sudcami sa uchádzal jeden kandidát. Sudcu Ľuboša Kunaya navrhla Sudcovská rada Krajského súdu v Košiciach.", "datetime": ""}
{"url": "https://www.aktuality.sk/clanok/vdy9nwm/koronavirus-pri-zmene-rezimu-na-podujatiach-s-papezom-doslo-ku-konsenzu/", "title": "Koronavírus: Pri zmene režimu na podujatiach s pápežom došlo ku konsenzu", "body": "Na všetkých opatreniach proti šíreniu koronavírusu Lengvarský trvá.Minister deklaroval, že podujatia v červených okresoch budú prebiehať v súlade s platným COVID automatom. Úrad verejného zdravotníctva (ÚVZ) SR pripomína, že pre režim OTP v červených okresoch je limit pre vonkajšie podujatia 25 percent kapacity, ak sa nedá určiť, najviac 150 osôb. Organizátor tiež musí mať zoznam účastníkov s telefonickým alebo mailovým kontaktom. Všetci účastníci tiež budú musieť mať rúška.Konferencia biskupov Slovenska (KBS) v sobotu (4. 9.) oznámila, že verejné podujatia počas návštevy pápeža Františka v Prešove, Košiciach a Šaštíne budú napokon dostupné aj pre nezaočkovaných v režime OTP (očkovaní, testovaní a po prekonaní ochorenia COVID-19). Nezaočkovaní návštevníci sa budú musieť evidovať v registrácii OTP, ktorá sa na stránke navstevapapeza.sk spustila v pondelok 6. septembra.", "datetime": ""}
{"url": "https://www.aktuality.sk/clanok/c907ejd/koronavirus-karantena-pre-pozitivne-testovanych-a-ich-kontakty-sa-skrati/", "title": "Koronavírus: Karanténa pre pozitívne testovaných a ich kontakty sa skráti", "body": "Doba karantény sa skráti aj ľuďom, ktorí s takouto osobou prišli do kontaktu. Nemôžu mať príznaky ochorenia a na piaty deň musia podstúpiť RT-PCR test s negatívnym výsledkom. V tomto prípade sa im izolácia skončí po uplynutí siedmich dní od posledného kontaktu s pozitívnou osobou. V prípade, že sa nebudú chcieť otestovať, karanténa sa im skončí po uplynutí desiatich dní od posledného kontaktu s pozitívnou osobou. V stredu o tom informoval Marek Eliáš z odboru komunikácie Úradu verejného zdravotníctva (ÚVZ) SR.Desaťdňová lehota sa podľa Úradu verejného zdravotníctva začína počítať od objavenia sa prvých príznakov. V prípade, že sa nevyskytli, začína sa počítať od dátumu odobratia vzorky. „Ak sa v posledných troch dňoch príznaky objavili, o ukončení izolácie rozhodne všeobecný lekár,\" uviedol Eliáš.Doplnil, že v prípade, ak sa u kontaktu objaví aspoň jeden príznak ochorenia, o ukončení karantény taktiež rozhodne všeobecný lekár. Všetky osoby, ktoré budú do pondelka v izolácii alebo v karanténe, ju dokončia podľa pôvodných pravidiel.", "datetime": ""}
{"url": "https://www.aktuality.sk/clanok/nw9r6r0/politologicka-sance-na-prezitie-za-ludi-sa-znizovali-po-odchode-kisku/", "title": "Politologička: Šance na prežitie Za ľudí sa znižovali po odchode Kisku", "body": "Kiska mal byť podľa politologičky smerujúcim prvkom v strane. Skupina okolo neho mala spájať ľudí s konzervatívnym a liberálnym zmýšľaním. „S jeho odchodom sa šanca, že strana vydrží, stala takmer nulová,\" podotkla Malová.Verejnosť už niekoľko mesiacov očakávala, že sa strana rozdelí. „Tradícia, že akonáhle v strane vznikne frakcia, tak to vedie k rozdeleniu strany, je už na Slovensku tri desaťročia potvrdená,\" povedala Malová.Zdôraznila, že od samého začiatku sa vedelo, že strana Za ľudí má aj konzervatívne a liberálne krídlo. Príchod skupiny okolo ministerky spravodlivosti Márie Kolíkovej do poslaneckého klubu SaS bol podľa Malovej predvídateľný krok, pretože ide o dve liberálne zoskupenia a je tam jasná programová orientácia.Politologička nevylúčila ani možnosť, že by sa poslanci okolo ministerky investícií Veroniky Remišovej (Za ľudí) pridali k poslaneckému klubu OĽANO. „Pridanie sa k poslaneckému klubu by mohlo jej pozíciu posilniť a zároveň z hľadiska teritoriálnej štruktúry strany by sa veľa nezmenilo,\" skonštatovala.Udržanie ministerských pozícií bude podľa Malovej závisieť od koaličných partnerov.Poslanci Národnej rady SR zo strany Za ľudí okolo Márie Kolíkovej končia v strane i poslaneckom klube. Odchádzajú do klubu SaS. Klub Za ľudí sa po ich odchode rozpadne, keďže v ňom nebude dostatok poslancov na jeho ďalšie fungovanie.", "datetime": ""}
{"url": "https://www.aktuality.sk/clanok/118412/ulupili-22-tisic-korun/", "title": "Ulúpili 22 tisíc korún!", "body": "Obeťou neznámeho muža sa stala aj 64-ročná Košičanka, prepadol ju na Bernolákovej ulici. Páchateľ ju napadol a následne jej vytrhol z ruky aktovku, v ktorej mala doklady peniaze a dva telefóny. \"Škody sa vyšplhali na šesťtisíc korún,\" uviedla zástupkyňa košickej policajnej hovorkyne Jana Mésarová.", "datetime": ""}
{"url": "https://www.aktuality.sk/clanok/ddx3t00/fico-vyzyva-lipsica-na-odchod-z-funkcie-ten-hovori-o-zavadzani/", "title": "Fico vyzýva Lipšica na odchod z funkcie, ten hovorí o zavádzaní", "body": "Dôvodom je jeho advokátska minulosť, keď firma, v ktorej pôsobil, zastupovala spoločnosť Mecom patriacu skupine Penta. Lipšic kritiku odmieta. Trvá na tom, že skupina ho nikdy priamo neplatila. Hovorí o zavádzaní politikmi i advokátmi Penty a Jaroslava Haščáka. Právni zástupcovia zase odmietajú byť zaťahovaní do sporov medzi Ficom a Lipšicom.Fico argumentuje rozhodnutím Generálnej prokuratúry (GP) SR v prípade zbavenia obvinení exšéfa SIS Vladimíra Pčolinského aj Haščáka. Podľa neho sa v ňom píše, že Penta a Haščák si objednali služby v oblasti trestného práva od Lipšica. „Firma, v ktorej Lipšic pracoval, dostala zákazku len preto, lebo tam pracoval Lipšic a Penta chcela využiť jeho špecifické skúsenosti z politiky,\" skonštatoval s tým, že mesačnú odmenu stanovili na 7 000 eur bez DPH. Šéf Smeru-SD tvrdí, že Lipšic sa mal osobne stretávať s Pentou, písomne nevypracoval jedinú stranu analýz, ale dostal plat.Lipšic označil za poľutovaniahodné, ak zavádzajúce a nepravdivé tvrdenia obhajoby preberajú verejní činitelia. Vysvetlil, že pôsobil v medzinárodnej advokátskej kancelárii, ktorej klientom boli aj niektoré spoločnosti Penty. Tvrdí, že od finančnej skupiny nikdy priamy príjem nemal. Odmenu od Mecomu pre advokátsku firmu označil za priemernú, na určení jej výšky sa podľa vlastných slov nepodieľal. Hovorí, že medzi kontaktnými advokátmi bol uvedený, lebo viedol trestnoprávny tím firmy. Za absurdné považuje tvrdenia, že Penta si mala advokátsku firmu vybrať kvôli nemu a pre jeho skúsenosti z politiky.Advokáti Penty odmietajú zaťahovanie ich, ako aj ich klienta do sporov medzi Ficom a Lipšicom. „Najmä, keď obe strany v záujme prezentovania vlastných cieľov dezinterpretujú naše vyjadrenia,\" uviedol advokát Martin Škubla. Právni zástupcovia kritizujú Lipšicove slová o zavádzaní v rámci obhajoby pri ich interpretácii jeho advokátskych služieb. Tvrdia, že do zmluvného vzťahu s právnickou spoločnosťou mal ich klient vstúpiť preto, lebo služby mal poskytovať Lipšic.Ozrejmili, že informáciou o spolupráci Mecomu s advokátskou kanceláriou, kde Lipšic pôsobil, chceli poukázať, že šlo o štandardné spolupráce s externými dodávateľmi. Teda na podobnosť s poradenským vzťahom medzi Pentou a spoločnosťou Identita. Tá patrila bývalému riaditeľovi kontrarozviedky SIS Ľubomírovi Arpášovi. Haščáka spolu s Arpášom a jeho manželkou obvinili, že cez firmu uzavreli zmluvy na fiktívne poradenstvo, pričom malo ísť o peniaze za predaj nahrávky z kauzy Gorila. Generálny prokurátor SR Maroš Žilinka obvinenie v auguste zrušil.", "datetime": ""}
{"url": "https://www.aktuality.sk/clanok/pzvhm9h/narodna-dialnicna-spolocnost-upozornuje-na-dopravne-obmedzenia-na-r1/", "title": "Národná diaľničná spoločnosť upozorňuje na dopravné obmedzenia na R1 ", "body": "Dôvodom sú lokálne opravy mostných záverov. Obmedzenia sa začnú v utorok (7. 9.) ráno. TASR o tom informovala hovorkyňa Národnej diaľničnej spoločnosti Eva Žgravčáková.S dopravnými obmedzeniami by mali vodiči počítač vo viacerých úsekoch, a to na moste nad uzavretým kanálom pri obci Šoporňa (21,170 km), na moste medzi obcami Šintava – Pata (21,650 km) a na moste cez potok Jáč medzi obcami Šintava – Pata (23,050 km).Doprava bude vedená vo voľnom jazdnom pruhu. „Dopravné obmedzenia budú krátkodobého charakteru, realizované len v potrebnom rozsahu na nevyhnutne dlhý čas pred a za opravovanými mostnými závermi v ľavom, respektíve v pravom jazdnom páse R1,\" priblížila Žgravčáková.Dopravné obmedzenia potrvajú od utorka od 8.00 h do piatka (10. 9.) do 12.00 h. ", "datetime": ""}
{"url": "https://www.aktuality.sk/clanok/3nxrd5r/koronavirus-na-slovensku-pribudlo-vyse-300-novych-pripadov-nakazy/", "title": "Koronavírus: Na Slovensku pribudlo vyše 300 nových prípadov nákazy", "body": "Krajina zruší koncom septembra väčšinu protipandemických opatrení. Podľa tamojšej vlády je šírenie ochorenia COVID-19 v Švédsku pod kontrolou a uspokojivá je aj miera zaočkovanosti obyvateľstva. Informovala o tom v utorok agentúra AFP. (TASR) Slovensko ide do vlny . Po avizovanom zvyšovaní cien pekárenských výrobkov je možné očakávať aj rast ceny mlieka a neskôr i ďalších komodít. Po valnom zhromaždení Slovenskej poľnohospodárskej a potravinárskej komory (SPPK) to skonštatoval Emil Macho, ktorý bol v utorok opätovne zvolený za predsedu agropotravinárskej samosprávy.Macho upozornil, že nožnice nákladov a výnosov sa začínajú čoraz viac roztvárať. „Náklady slovenským poľnohospodárom a potravinárom neustále stúpajú. Dane, náklady na prenájom pôdy, energie a všetky ďalšie náležitosti sa zvyšujú spolu s nákladmi na COVID-19. Ceny potravín pritom stagnujú a my momentálne nemáme inú možnosť, iba ich zvyšovať,“ uviedol Macho. (TASR) Hranice sa už určite zatvárať nebudú ako v marci 2020. Riešením je čo najvyššia zaočkovanosť obyvateľstva proti ochoreniu COVID-19.  Slovenska, Českej republiky a Rakúska na stretnutí Slavkovského formátu na Štátnom zámku Lednice v Českej republike. (TASR) proti ochoreniu COVID-19 bude k dispozícii aj pre občanov SR, o detailoch bude v najbližších dňoch informovať minister zdravotníctva Vladimír Lengvarský. Vyhlásil to premiér Eduard Heger po rokovaní s českým premiérom Andrejom Babišom a rakúskym kancelárom Sebastianom Kurzom na Štátnom zámku Lednice v Českej republike. (TASR) V nemocniciach na Zemplíne je aktuálne hospitalizovaných 20 covidových pacientov, zdravotný stav štyroch z nich si vyžaduje napojenie na umelú pľúcnu ventiláciu (ÚPV). Ako pre TASR zdôraznila komunikačná špecialistka siete nemocníc Svet zdravia Jana Fedáková, nikto zo 14 pacientov hospitalizovaných v michalovskej nemocnici nebol zaočkovaný proti ochoreniu COVID-19. (TASR) Minister zdravotníctva SR Vladimír Lengvarský (nominant OĽANO) po utorkovom stretnutí so svojím českým rezortným kolegom Adamom Vojtěchom v Prahe uviedol, že . (TASR) Vláda očakáva v Česku rast počtu nakazených koronavírusom. Pre Českú televíziu to v utorok povedal premiér ČR Andrej Babiš s tým, že ak budú prijaté ďalšie protipandemické opatrenia, . (TASR)Spotrebitelia v Európe inklinujú k elektronickým platbám. Pandémia koronavírusu tak urýchlila zmeny v nákupnom a platobnom správaní. Potvrdzuje to takmer 80 % účastníkov štúdie „Ovplyvnil COVID-19 európske nákupné návyky?\", ktorú zadali spoločnosti skupiny EVO v siedmich európskych krajinách, v ktorých pôsobia. (TASR)Za uplynulý mesiac sa na verejnoprávnu televíziu RTVS obrátili dve iniciatívy, ktoré sa . zamestnanosti hovorili v utorok v Trnave na konferencii s názvom Reštart HoReCa biznisu majitelia a manažéri v slovenskom hotelierstve a gastrosektore s ministrom dopravy Andrejom Doležalom (nominant Sme rodina) a ministrom práce, sociálnych vecí a rodiny Milanom Krajniakom (Sme rodina).Ako uviedol generálny manažér Asociácie hotelov a reštaurácií Slovenska Marek Harbuľák, účastníci podujatia poukázali aj na špecifické problémy sektora po pandémii, akými sú nedostatok pracovníkov a nedôvera zamestnancov opäť pracovať v tomto odvetví. (TASR) Organizácia očkovania v tretej vlne pandémie by mala byť v rukách samospráv a samosprávnych krajov. S takouto požiadavkou prichádza Bratislavský samosprávny kraj (BSK). Predstavil zároveň opatrenia proti tretej vlne pandémie, ktorých súčasťou je rozšírenie mobilného očkovania v regióne, pilotné očkovanie v nákupnom centre či informačná kampaň. (TASR) Premiér Scott Morrison čelí kritike za to, že počas víkendu pri príležitosti Dňa otcov navštívil svoje deti, hoci pre väčšinu Austrálie platí lockdown. Informovala o tom v utorok na svojej webovej stránke stanica BBC. (TASR) K utorku eviduje Košický samosprávny kraj (KSK) prípady ochorenia COVID-19, ktoré zasiahli do režimu vyučovania, na ôsmich krajských stredných školách, šesť z nich je v Košiciach a dve v Rožňave. Na rožňavskej Strednej odbornej škole (SOŠ) technickej je na COVID-19 pozitívne testovaná až štvrtina pedagogického zboru.„Podľa dohody s Regionálnym úradom verejného zdravotníctva (RÚVZ) v Rožňave bolo na tejto škole na pondelok (6. 9.) a utorok nariadené riaditeľské voľno,“ uviedla pre TASR hovorkyňa predsedu KSK Anna Terezková. (TASR)Hlavný hygienik SR Ján Mikas pripomína potrebu dodržiavania protipandemických opatrení aj počas podujatí v rámci návštevy pápeža Františka na Slovensku. Pripravil odporúčania pre organizátorov aj účastníkov. TASR o tom informoval Marek Eliáš z odboru komunikácie Úradu verejného zdravotníctva (ÚVZ) SR. Podčiarkol potrebu kontrolovať dodržiavanie opatrení, mať správne nasadené rúško či respirátor, dodržiavať odstupy a mať pri sebe dezinfekčný prostriedok. (TASR), ktorý dokáže účinne určiť prítomnosť ochranných protilátok proti ochoreniu COVID-19. Informoval o tom v utorok na svojej webovej stránke Ústav organickej chémie a biochémie (ÚOCHB) Akadémie vied ČR (AV ČR). (TASR) Hlavný hygienik SR Ján Mikas  (VŠ) a univerzít počas trvania pandémie ochorenia COVID-19. Platné je od pondelka (6. 9.). V utorok o tom informoval Úrad verejného zdravotníctva (ÚVZ) SR. (TASR) Organizácia očkovania v tretej vlne pandémie by mala byť v rukách samospráv a samosprávnych krajov. S takouto požiadavkou prichádza Bratislavský samosprávny kraj (BSK). Predstavil zároveň opatrenia proti tretej vlne pandémie, ktorých súčasťou je rozšírenie mobilného očkovania v regióne, pilotné očkovanie v nákupnom centre či informačná kampaň. (TASR) Čilská vláda schválila vakcínu proti koronavírusu od čínskej spoločnosti Sinovac Biotech na použitie pre šesťročné a staršie deti. Táto juhoamerická krajina tak napreduje v očkovacom programe, ktorý patrí k najpokročilejším na svete. V pondelok o tom informovala agentúra Bloomberg. (TASR)Belgický región Brusel-hlavné mesto sa pripravuje na možnosť rozšíreného používania covidpasov. Tie by už nemuseli byť vyžadované len počas väčších spoločenských či športových podujatí, ale aj pri návšteve barov či reštaurácií. Informoval o tom v utorok denník The Brussels Times. (TASR) V utorok medzi 22.00 až 23.00 h budú  a tiež vydávanie digitálneho COVID preukazu EÚ. Dôvodom budú technické práce. Na svojom webe na to upozorňuje Národné centrum zdravotníckych informácií (NCZI). (TASR) Minister školstva, vedy, výskumu a športu SR Branislav Gröhling (SaS) si myslí, že niektoré vysoké školy (VŠ) budú 2021/2022. Uviedol to v rozhovore pre TASR s tým, že si budú rovnako samostatne nastavovať aj podmienky v rámci internátov. V Maďarsku za týždeň  s ochorením COVID-19 zo 119 na 210. Na umelú pľúcnu ventiláciu je napojených 24 pacientov, pred týždňom ich bolo 13. Najviac pozitívne testovaných RT-PCR testami bolo v Bratislavskom kraj a naopak najmenej v Trnavskom kraji. V nemocniciach je hospitalizovaných 156 pacientov, z nich potvrdené ochorenie má 108 ľudí. Na JIS sú 15 pacienti, podporu umelej pľúcnej ventilácie potrebuje 13 osôb. Celkový počet zaočkovaných osôb prvou dávkou vakcíny je 2 392 783 za predchádzajúci deň pribudlo 1 369 očkovaných. Druhú dávku vakcíny už dostalo 2 188 727 ľudí, uplynulý deň sa zaočkovalo 2 634 ľudí. „,“ vyhlásil rakúsky kancelár Sebastian Kurz vo včerajšom vysielaní . Obmedzenia, ktoré môžu prísť na jeseň v Rakúsku do platnosti, sa tak budú vzťahovať len na nezaočkovaných. Prostredníctvom 8113 vykonaných RT-PCR testov odhalili na Slovensku v pondelok (6. 9.) 306 prípadov nákazy novým koronavírusom. Pribudla aj jedna obeť. Informuje o tom Národné centrum zdravotníckych informácií (NCZI) na webovej stránke covid-19.nczisk.sk.Kuba sa v pondelok stala prvou krajinou na svete, ktorá očkuje proti ochoreniu COVID-19  Používa pri tom vakcíny domácej výroby, neuznané Svetovou zdravotníckou organizáciou (WHO). Informácie priniesla v utorok tlačová agentúra AFP.Komunistická ostrovná krajina s 11,2 milióna obyvateľov má cieľ zaočkovať všetky deti ešte pred znovuotvorením škôl, ktoré sú od marca 2020 väčšinou zatvorené.Oregonu a Idahu dochádzajú lôžka na JIS, pretože oba štáty čelia dramatickému nárastu nových infekcií koronavírusom. \"Sme nebezpečne blízko k aktivácii celoštátnej krízovej starostlivosti,\" uviedol guvernér Brad Little z Idahu vo vyhlásení. \"Čoskoro budeme musieť rozhodovať o tom, koho liečiť a koho nie.\" (NYT)Ak sa u žiaka objavil nový príznak ochorenia COVID-19, ktorý nesúvisí s už známymi zdravotnými ťažkosťami dieťaťa,  Radia to odborníci z Úradu verejného zdravotníctva (ÚVZ) SR v súvislosti s prvými dňami v novom školskom roku 2021/2022. TASR o tom informovala hovorkyňa ÚVZ SR Daša Račková. V Česku  koronavírusom. Minulý pondelok ich bolo o 151 menej, teda 240, a v nedeľu 139. Číslo R rastie, teraz je na hodnote 1,4. Informácie priniesol v utorok ráno český spravodajský portál Novinky.cz.Reprodukčné číslo R ukazuje, koľko ďalších ľudí v priemere nakazí každý pozitívne otestovaný človek. Východoslovenský ústav srdcových a cievných chorôb, a.s. informuje širokú verejnosť, že príjem pacientov za účelom hospitalizácie je možný len s platným testom RT-PCR alebo rýchlym PCR testom (nie starším ako 72 hodín).Návšteva ambulancií a diagnostických pracovísk je pre zaočkovaných pacientov bez preukazovania sa testom pre ostatných platí povinnosť preukázať sa negatívnym PCR testom nie starším ako 72 hodín alebo Ag testom, nie starším ako 24 hodín. Fakultná nemocnica s poliklinikou v Žiline sprísňuje pravidlá príjmu pacientov na plánované hospitalizácie. Podľa usmernení ministerstva zdravotníctva sa od tohto týždňa musia všetky osoby – zaočkované aj nezaočkované – pred nástupom na plánovaný pobyt v nemocnici  nie starším ako 72 hodín.Vietnamca odsúdili v utorok na päť rokov väzenia za šírenie ochorenia COVID-19 po tom, ako  Informovala o tom tlačová agentúra AFP.Le Van Tri bol odsúdený za \"šírenie nebezpečných nákazlivých chorôb na iných ľudí\", keď v júli odcestoval z ohniska koronavírusu, Hočiminovho mesta, do svojej rodnej provincie Ca Mau. Uvádza sa to v správe na webovej stránke provinčného ľudového súdu. Epidemiológ Roman Prymula v Interview ČT24 upozornil, že v Česku sa nedarí preočkovať viac seniorov, ktorí sú najohrozenejšou skupinou. „Myslím, že sa to jasne prejavuje v počte úmrtí alebo tažkých priebehov,“ dodal.  Okres Rožňava je momentálne v počte pozitívnych prípadov na COVID-19 v rámci Slovenska na tom najhoršie. V 34 týždni začali testovať každý deň viac ako 100 ľudí. Odhalili niekoľko ohnísk nákazy (Stredná škola, Kuchyňa NsP). Včera na RÚVZ Rožňava zasadala protiepidemická komisia, ktorá jednohlasne navrhla, aby bol okres preradený do červenej farby COVID automatu, čiže 1. stupňa ohrozenia, schváliť to musí ešte vláda.RTVS uverejnila výhercov včerajšieho žrebovania. Ste medzi nimi? Mesto Dolný Kubín zrušilo tradičný Kubínsky jarmok, ktorý sa mal uskutočniť 17. a 18. septembra. Samospráva sa rozhodla oslavy zrušiť z dôvodu zhoršujúcej sa epidemickej situácie a v nadväznosti na platné opatrenia.Druhý test na COVID-19, ktorý v pondelok absolvoval belgický kráľ Filip a jeho manželka kráľovná Mathilde, bol negatívny, čo kráľovskému páru umožní pokračovať vo svojej činnosti už od utorku. Uviedla tlačová agentúra Belga s odkazom na zdroje z Prezidentského paláca. (TASR)„Uplynulý víkend sme zaznamenali aj úmrtie pacienta s týmto ochorením. Väčšina terajších kovidových pacientov nebola očkovaná, dve osoby mali podanú len prvú dávku vakcíny, jeden hospitalizovaný bol plne očkovaný,“ informuje o tom nemocnica v tlačovej správe.", "datetime": ""}
{"url": "https://www.aktuality.sk/clanok/8m3vwrs/vysperkujte-si-svoju-kniznicu-na-maximum/", "title": "Vyšperkujte si svoju knižnicu na maximum", "body": "Vlastníte knihy, ktoré sú zdobené niekoľko desaťročným prachom? Voľba štýlu je potom jasná. Namiesto moderných poličiek hľadajte niečo Industriálna vitrína by so starými knihami ladila dokonale. V prípade, že kníh nemáte veľa, postačí vám Netreba zabúdať, že odporúčaná teplota na skladovanie kníh je pod 25 stupňov. Nebojte sa preto skladovania na chladnejších miestach. Určite sa vyhnite hlavnečo sa vám podarí za pomociZnie to možno príliš obyčajne, no ak si do nich roztriedite knihy správne, nebudete mať s uskladnením problém.Krabice si môžete aj vyzdobiť. Môžete si na ne nalepiť nálepky, plagáty alebo mini tapetu. V prípade, že máte deti, zverte to im a ich šikovným ručičkám. S radosťou sa o to postarajú.Moderné príbehy si zaslúžia Spôsobov je neúrekom. Zvážte najprv počet kníh, aby ste mali čím vyplniť priestor. Môžete si ich uložiť buď na poličky, ktoré si vopred namontujete tak, aby  alebo si ich môžete uložiť do regálov, kde si okrem kníh šikovne Ak máte pocit, že vaše  nevyužitým priestorom, je načase ho využiť. Poukladajte na nich vaše obľúbené knihy, ale tak, aby nezavadzali. Máte radi, keď veci zmiznú? V tom prípade vás uchváti Potrebujete na to špeciálny kovový držiak, na ktorý po namontovaní nasadíte knihu a držiak sa stratí. Znie to skutočne magicky a dá sa s tým vyhrať podľa fantázie. Veľa ľudí si myslí, že nechať knihu len tak ležať na poličke je všetka starostlivosť. Sú však hlboko na omyle. Pre udržanie knihy v čo najlepšom stave je Knihy by stenapríklad minimálne nie také, ktoré sa od seba líšiaĎalšou dobrou radou je skladovanie kníh na miestach, kam sa Vyhnete sa tým vyblednutiu.Prejsť jemným štetcom z času na čas knihám neuškodí. Práve naopak, pravidelným čistením zabraňujete lepeniu strán. Okrem čistej knihy je  Je lepšie si ich preventívne umyť pred čítaním, ako potom zničiť knihu. Určite neohýbajte roh strany tam, kde skončíte s čítaním. od toho predsa sú. Sú chvíle, kedy sa chcete ponoriť do knihy, no nejde vám to. Či už nadmerným hlukom okolia, alebo sa niečo okolo vás stále deje. Na eliminovanie týchto javov a zlepšenie schopnosti sústrediť sa prispôsobte si na to okolie. Inými slovami: ktorý môžete ozvláštniť doplnkami.Poznáte ten pocit, keď ste sami v knižnici a prehĺtate stranu za stranou? Snažte sa to dosiahnuť. Určite nie je zlé mať vo svojom kútiku hneď po ruke aj iné knihy. Pre večerné čítanie a šetrenie zraku je nutné dobré svetlo. Postará sa o to  aby ste nemali problém neskôr zaspať. Niekedy vám bude zase horúco alebo veľká zima. Ak budete mať v kútiku bude to len veľké plus.Veríme, že sme vás inšpirovali natoľko, aby ste svoj domov o niečo vylepšili. Minimálne viete, ako sa o takého Shakespeara postarať, aby vám vydržal čo najdlhšie. Možno sa vám za to raz odvďačia vaše deti, ktoré si ho budú môcť v budúcnosti prečítať, alebo ho niekomu darujete ako darček.Popis: ", "datetime": ""}
{"url": "https://www.aktuality.sk/clanok/9hyqsh7/koronavirus-ak-sa-u-ziaka-objavil-novy-priznak-ochorenia-mal-by-preventivne-ostat-doma/", "title": "Koronavírus: Ak sa u žiaka objavil nový príznak ochorenia, mal by preventívne ostať doma", "body": "Ak sa u žiaka objavil nový príznak ochorenia COVID-19, ktorý nesúvisí s už známymi zdravotnými ťažkosťami dieťaťa, mal by preventívne zostať doma. Radia to odborníci z Úradu verejného zdravotníctva (ÚVZ) SR v súvislosti s prvými dňami v novom školskom roku 2021/2022. TASR o tom informovala hovorkyňa ÚVZ SR Daša Račková.„Rovnako by dieťa malo preventívne zostať doma v prípade, že je podozrenie na ochorenie COVID-19 u niektorého z členov rodiny,\" zdôraznila epidemiologička Dagmar Kollárová, vedúca odboru epidemiológie Regionálneho úradu verejného zdravotníctva Trnava.V kontexte ochorenia COVID-19 sa rodičia majú zamerať najmä na príznaky, ako sú zvýšená teplota alebo horúčka, pocit plného nosa, výtok tekutých hlienov z nosa, kašeľ, bolesti hrdla, hlavy, svalov alebo brucha, dýchavičnosť, únava, nevoľnosť či vracanie, hnačka, nechutenstvo či zápal spojiviek.Pri výskyte príznakov odborníci odporúčajú poradiť sa o ďalšom postupe s pediatrom, pričom dôraz kladú na to, aby ho ľudia kontaktovali najskôr telefonicky.ÚVZ tvrdí, že kolektív detí môže predstavovať pre svoje bezprostredné správanie (behanie, krik, spev, množstvo interakcií, charakter školy ako priestor s veľkou koncentráciou osôb) rizikovejšie prostredie, čo sa potvrdilo množstvom epidémií v školských a predškolských zariadeniach počas druhej vlny pandémie. „Ak dieťa navštívilo mimoškolský kolektív či podujatie a je vám známe, že viacero účastníkov má klinické ťažkosti, neposielajte dieťa do školy a poraďte sa o vhodnom postupe s jeho pediatrom,\" odporúča Mária Štefkovičová, hlavná odborníčka hlavného hygienika SR pre epidemiológiu.Deti mladšie ako 12 rokov sa na Slovensku proti ochoreniu COVID-19 neočkujú, preto je podľa ÚVZ SR predpoklad, že školské kolektívy budú náchylnejšie na vznik epidémií. Deti zároveň môžu byť takzvaným pomyselným „spojivom\" v tretej vlne pandémie medzi školou a svojimi rodinami s následnou možnosťou šírenia na pracoviská rodinných príslušníkov a naopak. „Žiadame preto o dôsledné dodržiavanie nastavených opatrení vrátane karantény, v opačnom prípade nemožno vylúčiť početnejší vznik ohnísk nákazy v kolektíve detí v tejto vekovej skupine,\" dodala Račková.", "datetime": ""}
{"url": "https://www.aktuality.sk/clanok/18z5tm5/ladislav-basternak-sa-priznal-k-danovemu-podvodu/", "title": "Ladislav Bašternák sa priznal k daňovému podvodu", "body": "Odsúdený podnikateľ Ladislav Bašternák sa v utorok na súde priznal, že je vinný aj v prípade neoprávnenej daňovej vratky asi za dva milióny eur, súvisiacej s kúpou bytov v bratislavskom bytovom komplexe Five Star Residence. Okresný súd Bratislava V tak bude rozhodovať len o výške trestu. Podnikateľ čelí obžalobe pre zločin skrátenia dane a poistného.Ladislav Bašternák sa pred súdom priznal dobrovoľne a oľutoval spáchanie skutku. Obžaloba navrhla prijať jeho priznanie. „Vykonajú sa len dôkazy na určenie druhu a výšku trestu, nie už na dokázanie viny,\" pripomenul súd. Dokazovanie sa preto ukončilo a súd umožnil obom stranám predniesť záverečné reči.Obhajca obžalovaného Peter Filip zdôraznil, že ide o skutok, ktorý sa stal pred ôsmimi rokmi, poukázal aj na zmenu správania a životnej situácie jeho klienta. Vyzval preto súd, aby upustil od súhrnného trestu, ktorý navrhovala prokuratúra. Okrem odňatia slobody žiadala aj zákaz činnosti či trest prepadnutia majetku. Súd by mal vyniesť rozsudok vo veci už v utorok.Polícia nanovo obvinila podnikateľa v apríli 2019, krátko po jeho právoplatnom odsúdení. Obvinenia sa týkali kúpy bytov v bratislavskom bytovom komplexe Five Star Residence. Tie kúpil približne za 12 miliónov eur, pričom skutočná suma bola údajne nižšia. Podnikateľ si neoprávnene v roku 2012 uplatnil nárok na DPH v sume približne dvoch miliónov eur.Podnikateľa v prvej trestnej kauze neodvedenia dane a poistného v marci 2019 odsúdili na nepodmienečný päťročný trest odňatia slobody, ktorý si stále odpykáva.", "datetime": ""}
{"url": "https://www.aktuality.sk/clanok/s1vwb4b/diskriminovali-by-sme-ostatnych-vysvetluje-jozef-kandera-nevpustenie-novinarov-na-vyhlasenie-prokuratury/", "title": "Diskriminovali by sme ostatných, vysvetľuje Jozef Kandera nevpustenie novinárov na vyhlásenie prokuratúry", "body": "Námestník generálneho prokurátora SR Jozef Kandera dnes obhajoval postup Generálnej prokuratúry, ktorá minulý štvrtok neumožnila novinárom Aktualít, Denníka Sme a Denníka N klásť otázky počas informovania verejnosti.„Nie je úlohou prokurátora, aby na tlačovej konferencii nejako dotváral rozhodnutia,“ vyhlásil Kandera s tým, že novinári mali rozhodnutie k trestným prípadom k dispozícii. Vyhlásenie sa týkalo zrušenia obvinení Jaroslava Haščáka, Vladimíra Pčolinského či Zoroslava Kollára.Generálny prokurátor Maroš Žilinka, ktorý mal dnes celú situáciu vysvetľovať na mediálnom výbore, neprišiel, podľa Kanderu pre pracovné povinnosti. Mediálny výbor neschválil, aby Kandera mohol zastupovať Žilinku. Ten dnes predpoludním reagoval na sociálnej sieti.„S poľutovaním konštatujem, že z Vašej strany došlo k porušeniu tlačového zákona, na dodržiavanie ktorého sami apelujete, pretože v rozpore s povinnosťou vydavateľa periodickej tlače pri získavaní a šírení informácií, uvádzate nepravdivé a zavadzajúce informácie,“ odkázal Žilinka novinárom.Jozef Kandera tvrdí, že ak by na štvrtkové vyhlásenie generálnej prokuratúry pustili novinárov z Aktualít, Denníka Sme a Denníka N a umožnili by im klásť otázky, diskriminovali by iné médiá.Generálna prokuratúra Slovenskej republiky podľa generálneho prokurátora nezvolala tlačovú besedu ako formát poskytovania informácií, ktorý by zakladal možnú účasť všetkých médií pôsobiacich na trhu, ale z dôvodu čo najefektívnejšieho informovania verejnosti, zvolila formát vyhlásenia, ktorého sa zúčastnili akreditované štyri celoštátne televízie a dve tlačové agentúry.„Zvolený formát zodpovedal danej téme a tiež nemožnosti dopĺňať alebo meniť dôvody rozhodnutia, ktoré sú obsiahnuté v ich odôvodnení. Účasť štyroch celoštátnych televízií a dvoch tlačových agentúr, aj s ohľadom na aktuálnu situáciu, zabezpečovala relevantné pokrytie mediálneho priestoru pre informovanie verejnosti, preto nevznikla potreba Vás a ani iné početné printové či online médiá o tomto vyhlásení osobitne informovať,“ doplnil Žilinka.", "datetime": ""}
{"url": "https://www.aktuality.sk/clanok/je9w66n/koronavirus-niektore-vysoke-skoly-budu-podla-grohlinga-posuvat-zaciatok-akademickeho-roka/", "title": "Koronavírus: Niektoré vysoké školy budú podľa Gröhlinga posúvať začiatok akademického roka", "body": "Minister školstva, vedy, výskumu a športu SR Branislav Gröhling (SaS) si myslí, že niektoré vysoké školy (VŠ) budú posúvať začiatok akademického roka 2021/2022. Uviedol to v rozhovore pre TASR s tým, že si budú rovnako samostatne nastavovať aj podmienky v rámci internátov.COVID automat pre VŠ sa podľa šéfa rezortu školstva nastavoval s ohľadom na to, aby sa čo najdlhšie realizovalo prezenčné vyučovanie. „V rámci hybridného vyučovania, ktoré sa aj prezentuje zo strany vysokých škôl, je to nastavené tak, že pri určitých fázach - tých vyšších - nebude môcť byť 1000 ľudí na prednáške prezenčným spôsobom, ale prednáška bude prebiehať dištančným spôsobom,\" poznamenal minister školstva. Ako dodal, čo sa týka seminárov alebo cvičení, bude to nastavené tak, aby sa mohli konať prezenčne.Gröhling uviedol, že dlhodobo v rámci kampane Za otvorené školy podporovali očkovanie. „Ponúkali sme aj výjazdové tímy, kde sme vycestovali napríklad do Nitry, a tam sa mohli zaočkovať pedagógovia, vysokoškoláci alebo zahraniční študenti,\" povedal minister školstva s tým, aby sa takýmto spôsobom zvýšil pomer zaočkovanosti a bezpečná výučba na VŠ. Dodal, že v rámci všetkých fáz na zdravotníckych vysokých školách tak ako v predchádzajúcom období sa môže realizovať prezenčná výučba.Organizácia a prevádzka VŠ bude v réžii samotných škôl. Ministerstvo školstva, vedy, výskumu a športu SR však odporúča, aby štúdium prezenčnou formou bolo umožnené tam, kde to epidemiologická situácia dovoľuje. V prípade, že sa niektorý okres dostane do inej farby podľa COVID automatu, situácia sa prehodnotí.", "datetime": ""}
{"url": "https://www.aktuality.sk/clanok/1f7r77m/sud-zakazal-ladislavovi-basternakovi-cinnost-na-7-rokov/", "title": "Súd zakázal Ladislavovi Bašternákovi činnosť na 7 rokov", "body": "Okresný súd Bratislava V uznal podnikateľa Ladislava Bašternáka vinným zo zločinu skrátenia dane a poistného v prípade neoprávnenej daňovej vratky súvisiacej s kúpou bytov v bratislavskom bytovom komplexe Five Star Residence.Súd mu uložil zákaz činnosti, po obdobie siedmich rokov nemôže pôsobiť v štatutárnom, dozornom orgáne, či ako prokurista v obchodnej spoločnosti. Súd však upustil od súhrnného trestu aj od trestu prepadnutia majetku. Rozsudok nie je právoplatný.Trest, ktorý si podnikateľ už odpykáva v inej trestnej veci, je podľa súdu dostatočný a plní účel ochrany spoločnosti. Podnikateľa zaradil opäť na výkon trestu odňatia slobody s minimálnym stupňom stráženia.„Súd prihliadal na poľahčujúce okolnosti ako priznanie, oľutovanie skutku či zaplatenie vzniknutej škody,\" vymenovala sudkyňa. Na trest prepadnutia majetku, ktorý navrhovala prokuratúra, nevidel súd dôvod.Rozsudok ešte nie je právoplatný, prokurátorka vo veci podala odvolanie. „Rozhodnutie považujem za zákonné, predpokladám, že môj klient je spokojný s rozsudkom,\" skonštatoval pre médiá obhajca podnikateľa Peter Filip.Obžalobu na podnikateľa podala Krajská prokuratúra Bratislava na konci septembra 2020, a to zo zločinu skrátenia dane a poistného. Polícia ho nanovo obvinila v apríli 2019, krátko po jeho prvom odsúdení. Obvinenia sa týkali kúpy bytov v bratislavskom bytovom komplexe Five Star Residence. Tie kúpil približne za 12 miliónov eur, pričom skutočná suma bola údajne nižšia. Podnikateľ si neoprávnene v roku 2012 uplatnil nárok na DPH.Podnikateľa v prvej trestnej kauze neodvedenia dane a poistného v marci 2019 odsúdil KS v Bratislave na nepodmienečný päťročný trest odňatia slobody. Trest si odpykáva v ústave s minimálnym stupňom stráženia. Zároveň mu prepadol majetok v prospech štátu.", "datetime": ""}
{"url": "https://www.aktuality.sk/clanok/d3k5nzm/odstavka-sluzieb-nczi-ovplyvni-vydavanie-digitalnych-covid-preukazov/", "title": "Odstávka služieb NCZI ovplyvní vydávanie digitálnych COVID preukazov", "body": "V utorok medzi 22.00 až 23.00 h budú odstavené služby eZdravie a Moje eZdravie a tiež vydávanie digitálneho COVID preukazu EÚ. Dôvodom budú technické práce. Na svojom webe na to upozorňuje Národné centrum zdravotníckych informácií (NCZI).„V danom čase môžete zaznamenať nedostupnosť služieb,\" upozornilo centrum. Vysvetlilo, že v čase od 19.00 do 21.00 h sa bude realizovať plánovaná odstávka informačných systémov Ministerstva vnútra SR, počas ktorej môže nastať krátka nedostupnosť služby prihlasovania cez eID karty a vydávania certifikátov na eID karty.Podľa NCZI môže dôjsť k nefunkčnosti služieb zdravotníckeho pracovníka, kde sa požaduje potvrdenie prítomnosti pacienta a prihlásenia do elektronickej zdravotnej knižky.", "datetime": ""}
{"url": "https://www.aktuality.sk/clanok/9hwspqn/na-podujatia-s-papezom-je-spolu-zaregistrovanych-72-000-ludi/", "title": "Na podujatia s pápežom je spolu zaregistrovaných 72 000 ľudí", "body": "Na podujatia s pápežom je zaregistrovaných zatiaľ okolo 72 000 ľudí. Najväčší záujem má verejnosť zatiaľ o posledný deň návštevy pápeža na Slovensku, teda 15. septembra, keď bude Svätý Otec v Šaštíne. TASR to potvrdil hovorca Konferencie biskupov Slovenska Martin Kramara.Do Šaštína sa zaregistrovalo okolo 37 000 ľudí, čo predstavuje viac ako polovicu zo všetkých zaregistrovaných záujemcov. „Do Prešova sa doposiaľ prihlásilo zhruba 19 000 ľudí,“ priblížil Kramara. O stretnutie pápeža s rómskou komunitou na Luniku IX v Košiciach a o stretnutie s mladými na Štadióne Lokomotíva v Košiciach prejavilo záujem dokopy 16 000 ľudí.Verejnosť sa môže od pondelka (6. 9.) prihlásiť na podujatia s pápežom už i v OTP režime (očkovaní, testovaní a po prekonaní ochorenia COVID-19). „Do rána sa na podujatia v režime OTP prihlásilo okolo 3000 ľudí,“ priblížil Kramara.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca. ", "datetime": ""}
{"url": "https://www.aktuality.sk/clanok/n3cpnkj/koronavirus-hlavny-hygienik-vydal-usmernenie-pre-vysoke-skoly-a-univerzity-k-vyucbe/", "title": "Koronavírus: Hlavný hygienik vydal usmernenie pre vysoké školy a univerzity k výučbe", "body": "Hlavný hygienik SR Ján Mikas vydal usmernenie k prezenčnej a dištančnej výučby študentov vysokých škôl (VŠ) a univerzít počas trvania pandémie ochorenia COVID-19. Platné je od pondelka (6. 9.). TASR o tom v utorok informoval Úrad verejného zdravotníctva (ÚVZ) SR.Vysokým školám či univerzitám Mikas neodporúča realizovať slávnostné otvorenie nového akademického roka. Zápis do ročníka by sa mal realizovať dištančne. V prípade, že je zápis prezenčnou formou, apeluje na dodržiavanie protipandemických opatrení. Vzdelávanie a prezenčná výučba by sa mali odvíjať od pravidiel COVID automatu v danom regióne.Štátne či záverečné skúšky odporúča realizovať dištančne, pri prezenčnej forme je potrebné dodržiavať príslušné opatrenia v zmysle platných vyhlášok ÚVZ SR alebo iných príslušných štátnych orgánov a COVID automatu.Neodporúča zasadnutie akademického senátu, ale ani iné obdobné hromadné podujatia v školách prezenčnou formou. Usmernenie hovorí napríklad aj o tom, že fakulty sú povinné viesť a uchovávať evidenciu dochádzky študentov na výučbových aktivitách uskutočňovaných prezenčnou formou. Fakulty by sa tiež mali zapojiť do spolupráce pri sledovaní kontaktov v prípade epidemiologického vyšetrovania.Samozrejmosťou by mal byť kontrolovaný vstup do jednotlivých budov a pracovísk, pravidelné vetranie priestorov a vykonávanie dezinfekcie dotykových plôch, kľučiek a podobne. Chýbať by na školách nemali dezinfekčné stojany a bezdotykové dávkovače, zásobníky, papierové utierky v umyvárňach či napríklad v laboratóriách. Vhodné je tiež zabezpečiť pre zamestnancov fakulty osobné ochranné prostriedky.Hlavný hygienik tiež zdôraznil dôležitosť očkovania študentov aj zamestnancov vysokých škôl a univerzít.V zelených okresoch, teda v stupni monitoringu je podľa ÚVZ možné ubytovať študentov bez obmedzení. V ďalších stupňoch COVID automatu odporúča Mikas poskytovať ubytovanie len pre študentov s prezenčnou výučbou s dôrazne odporúčaným OTP (očkovaný/testovaný/prekonal ochorenie).Odporúča tiež zákaz návštev osobám, ktoré nie sú ubytované na internátoch a študentských domovoch, ale aj zákaz návštev študentov z iných internátov alebo blokov. Obmedziť by sa mali aj návštevy medzi jednotlivými poschodiami a izbami na minimum, a to len v nutných prípadoch. Počet osôb v izbe nesmie prekročiť ubytovaciu kapacitu izby. Platiť by mal nočný pokoj, a to v čase od 22.00 h do 6.00 h.Za vhodné Mikas považuje zníženie kapacity študovní na polovicu miest umožnených na štúdium, no napríklad aj zákaz zhromažďovania sa v interiéri i exteriéri internátu alebo študentského domova.", "datetime": ""}
{"url": "https://www.aktuality.sk/clanok/qjwqw7s/integracne-timy-nato-su-dolezity-nastroj-aj-v-mierovom-case-tvrdi-minister-nad/", "title": "Integračné tímy NATO sú dôležitý nástroj aj v mierovom čase, tvrdí minister Naď", "body": "Integračné tímy NATO predstavujú dôležitý nástroj aj v mierovom čase. Ozbrojeným silám pomáhajú napríklad urýchľovať procesy plánovania a modernizácie. Na Slovensku bol tím nápomocný aj pri minuloročnom plošnom testovaní obyvateľstva. Minister obrany Jaroslav Naď (OĽANO) to uviedol v utorok pri príležitosti piateho výročia pôsobenia Tímu pre integráciu síl NATO na Slovensku (NATO Force Integration Unit Slovakia – NFIU SVK). Zložka sídli v bratislavských Vajnoroch.„Napriek tomu, že si nikto z nás neželá, aby sme použili komplexný potenciál, ktorý jednotlivé tímy majú, ten by sa ukázal pri ozbrojenom konflikte, aj v tomto mierovom čase sa ukázalo, že je to veľmi dôležitý inštrument, ktorý nám veľmi pomáha,“ zhodnotil Naď. Pripomenul, že slovenský tím získal vlani plnú certifikáciu. Je podľa neho vysoko hodnotený. Okrem cvičení chcú NFIU zapájať aj do komunikácie, či už s akademickou obcou, verejnosťou alebo mimovládnymi organizáciami.Minister zahraničných vecí Ivan Korčok (nominant SaS) v príhovore zdôraznil potrebu reagovať na meniace sa bezpečnostné prostredie. Poučiť sa podľa neho treba napríklad aj zo situácie v Afganistane. Závery z vyhodnotenia pôsobenia NATO v tejto krajine sa podľa neho musia odraziť aj v novej stratégii Aliancie pripravovanej na samit NATO v Madride 2022.„Cením si prácu a nasadenie našich vojakov a spojencov zo siedmich krajín – z Českej republiky, Maďarska, Poľska, Nemecka, Rumunska, zo Spojeného kráľovstva a Spojených štátov amerických. Ich príspevok je prejavom partnerstva a solidarity a dôležitou súčasťou nášho spoločného úsilia pre našu a spojeneckú obranu a bezpečnosť,“ uviedol Korčok.Veliteľ slovenskej NFIU Peter Brauner vyzdvihol aktívnu spoluprácu s Ozbrojenými silami SR. „Certifikácia nám ukázala, že ideme správnym severom, pripravujeme sa v dobrých oblastiach. V rámci NATO teraz intenzívne prebiehajú rôzne plánovacie revízie základných obranných plánov, do ktorých sme aj my ako NFIU spolu s generálnym štábom zainteresovaní. Budúci rok sa pripravuje veľké cvičenie na území Slovenska a sme radi, že sa počíta s našou účasťou,“ povedal o plánoch do budúcnosti.Tím pre integráciu síl NATO na Slovensku je jednou zo šiestich jednotiek pod operačným velením Mnohonárodného zboru sever-východ v Štetíne zaradeného do štruktúry síl NATO v oblasti zodpovednosti Spojeneckého veliteľstva síl Brunssume. Jeho úlohou NFIU je zabezpečovať a koordinovať rýchle nasadenie spojeneckých síl v danom regióne, podpora kolektívnej obrany NATO v plánovacom procese a asistencia pri výcviku a cvičeniach. Plnú spôsobilosť získal 1. júna 2017 a certifikáciou prešiel 3. novembra 2020.", "datetime": ""}
{"url": "https://www.aktuality.sk/clanok/lc9ywyp/koronavirus-dosahy-pandemie-na-cestovny-ruch-a-gastro-su-velke-maju-ale-svoje-specifika/", "title": "Koronavírus: Dosahy pandémie na cestovný ruch a gastro sú veľké, majú ale svoje špecifiká", "body": "O štátnej pomoci a nástrojoch na udržanie zamestnanosti hovorili v utorok v Trnave na konferencii s názvom Reštart HoReCa biznisu majitelia a manažéri v slovenskom hotelierstve a gastrosektore s ministrom dopravy Andrejom Doležalom (nominant Sme rodina) a ministrom práce, sociálnych vecí a rodiny Milanom Krajniakom (Sme rodina). Ako uviedol generálny manažér Asociácie hotelov a reštaurácií Slovenska Marek Harbuľák, účastníci podujatia poukázali aj na špecifické problémy sektora po pandémii, akými sú nedostatok pracovníkov a nedôvera zamestnancov opäť pracovať v tomto odvetví.„Schémy pomoci, ktoré sme najčastejšie využívali, sú práve z dielne týchto rezortov. Štátna pomoc mnohým pomohla prekonať ťažké obdobie,“ konštatoval Harbuľák.„Z 2,13 miliardy eur, ktoré náš rezort vyplatil zamestnancom, zamestnávateľom a živnostníkom počas pandémie, išlo viac ako 500 miliónov do sektora cestovného ruchu - reštaurácií, stravovania, ubytovania,“ konštatoval Krajniak. Celkovo bolo doteraz podporených 17.200 žiadateľov z odvetvia cestovného ruchu, z toho v gastro sektore evidovali 10.311 žiadostí a vyplatili 157 miliónov eur, v odvetví ubytovacích a stravovacích služieb bolo podaných 16.000 žiadostí a vyplatených bolo 210 miliónov eur štátnej pomoci. „Chceme pokračovať v pomoci na podporu udržania pracovných miest, teraz v septembri na úrovni 1. pomoci, ak sa pandemická situácia zhorší, sme pripravení pomoc opäť navýšiť tak, ako to bolo minulý rok,“ uviedol minister práce, sociálnych vecí a rodiny.Krajniak pripustil, že v súčasnosti nie sú zamestnanci príliš motivovaní vrátiť sa pracovať do sektora cestovného ruchu a gastra, vidí za tým ich obavu z opätovnej straty príjmu počas pandémie. „Ponúkané platy sú slušné, ale uprednostnia radšej aj nižší, ale istejší plat napríklad v priemysle,“ konštatoval. Uviedol, že po diskusiách so zainteresovanými zamestnávateľmi chcú nanovo nastaviť podmienky na zamestnávanie záujemcov zo zahraničia. Potrebné je zjednodušiť administratívu procesu, podmienkou bude preukázateľný nezáujem slovenských pracovníkov o dané pracovné miesto. „Ak nemá nikto o danú prácu v cestovnom ruchu záujem, prečo by si nemohol privyrobiť napríklad študent z Ukrajiny,“ doplnil.Podľa Doležala cestovný ruch z pohľadu hospodárstva patrí v rámci pandemických dosahov medzi najpostihnutejšie segmenty. „V súčasnosti poskytujeme pomoc spätne za obdobie apríl 2020 až máj 2021, pomáhame a nateraz budeme v tom pokračovať,“ uviedol s tým, že pre nasledujúce obdobie nie je zatiaľ spresnené, či bude pomoc poskytovaná aj počas letných mesiacov alebo ponechané prostriedky budú presunuté na jesenné obdobie. Po malej schéme pomoci by mala nasledovať podľa jeho slov veľká schéma, na ktorú bude v septembri vyhlásená výzva.", "datetime": ""}
{"url": "https://www.aktuality.sk/clanok/94p370s/premier-odmieta-predcasne-volby/", "title": "Premiér odmieta predčasné voľby", "body": "„Ani ja, ani hnutie OĽANO nie sme za predčasné voľby. Sme za plnenie programového vyhlásenia vlády, za pokračovanie boja proti korupcii a za zlepšovanie životných podmienok našich občanov,\" povedal Heger.Kollár uplynulý utorok v súvislosti so zrušením obvinení pre exšéfa Slovenskej informačnej služby (SIS) Vladimíra Pčolinského uviedol, že poukázalo na ich nezákonnosť. Pokiaľ by sa v nezákonnosti obvinení či v manipulácii svedkov malo pokračovať, hnutie Sme rodina sa na tom nechce zúčastňovať a začalo by s koaličnými partnermi rozhovory o predčasných voľbách.", "datetime": ""}
{"url": "https://www.aktuality.sk/clanok/ej9887y/spornu-cast-trestneho-poriadku-treba-novelizovat-tvrdi-kyselica/", "title": "Spornú časť Trestného poriadku treba novelizovať, tvrdí Kyselica", "body": "Legislatívu by navrhoval zmeniť tak, aby mimoriadny opravný prostriedok mohol generálny prokurátor využiť až v prípade, keď sa využili ostatné opravné prostriedky. Upozornil, že zúženie paragrafu si dala vláda aj do programového vyhlásenia.„Inštitút použitia mimoriadneho opravného prostriedku podľa paragrafu 363 Trestného poriadku by sa podľa môjho názoru mal použiť len pri zastavení trestného stíhania,\" napísal Kyselica na sociálnej sieti.Zrušiť by sa malo podľa neho využitie mimoriadneho opravného prostriedku pri preskúmavaní vznesenia obvinenia. „Fáza vznesenia obvinenia je len časť trestného konania, kým dôjde k právoplatnému odsúdeniu páchateľa trestného činu. Logika veci hovorí, že mimoriadny opravný prostriedok prichádza do úvahy až vtedy, ak boli vyčerpané riadne opravné prostriedky, ale nie v čiastkových rozhodnutiach v neskončenej veci,\" doplnil. Paragraf sa podľa neho nadužíva.Inšpirovať by sme sa podľa Kyselicu mali úpravou z Českej republiky. Generálny prokurátor by mohol zrušiť rozhodnutie napríklad v prípade, pokiaľ vyšetrovateľ zastaví trestné konanie alebo ho postúpi, a tak sa podozrivý nestíha a prípad sa dostane „do zásuvky\".Kyselica pre TASR uviedol, že rezort spravodlivosti pripravuje veľkú novelizáciu Trestného poriadku, kde by sa mal upraviť celý proces dokazovania. Nevie, či úprava paragrafu 363 bude jeho súčasťou vzhľadom na to, že novelizácia nebude pripravená tak skoro. Pripraviť sa podľa neho dá aj poslanecký návrh. Myslí si, že by s prípravou nemal byť problém, diskutovať by o tom chcel ešte v septembri, napríklad počas riadnej schôdze parlamentu.Vládny kabinet sa vo svojom programovom vyhlásení zaviazal, že bude „dôsledne trvať na dodržiavaní zákazu negatívnych pokynov a okrem iného v tejto súvislosti preskúma zúženie právnej úpravy paragrafu 363 Trestného poriadku tak, aby zodpovedala jej pôvodnému zmyslu\".So zmenou súhlasí aj SaS. Rozhodnutia generálneho prokurátora Maroša Žilinku o zrušení obvinení exšéfovi Slovenskej informačnej služby Vladimírovi Pčolinskému a ďalším potvrdzujú podľa šéfa SaS Richarda Sulíka správnosť zámeru programového vyhlásenia vlády zrušiť takéto oprávnenia šéfa prokuratúry.Ministerka spravodlivosti Mária Kolíková (Za ľudí) uviedla, že je na mieste diskusia o využití paragrafu, a to bez toho, aby spochybňovala využitie tohto priestoru pre generálnu prokuratúru.", "datetime": ""}
{"url": "https://www.aktuality.sk/clanok/266c5e0/nadacia-zastavme-korupciu-ziada-odnat-gp-moznost-zrusit-uznesenie-o-obvineni/", "title": "Nadácia Zastavme korupciu žiada odňať GP možnosť zrušiť uznesenie o obvinení", "body": "Na kabinet sa obracia v súvislosti s rozhodnutím Generálnej prokuratúry (GP), ktorá v utorok (31. 8.) zrušila viacero vznesených obvinení, medzi iným aj obvinenie bývalého šéfa SIS Vladimíra Pčolinského z korupcie.Nadácia upozorňuje, že v prípade generálneho prokurátora Maroša Žilinku i exšéfa tajnej služby ide o nominantov Sme rodina.„Aj keď sa Maroš Žilinka z rozhodnutia vylúčil a nechal rozhodovať svojho zástupcu, skutočnosť, že kontroverzné uznesenie Generálna prokuratúra verejnosti doteraz dôveryhodne nevysvetlila, vzbudzuje pochybnosti, či bolo nestranné,” uviedla riaditeľka Nadácie Zastavme korupciu Zuzana Petková. Poukazuje pritom na to, že silná právomoc zastaviť akékoľvek trestné stíhania, ktorú má v rukách jedna osoba - generálny prokurátor alebo ním poverený námestník, je bez ďalších kontrolných mechanizmov ľahko zneužiteľná.Trestný poriadok by sa mal zmeniť podľa riaditeľky nadácie tak, aby Generálna prokuratúra nemohla rušiť právoplatné uznesenia o obvinení. „Rozhodnutie o vine či nevine by malo byť vecou súdov a nie v rukách jedného človeka,” dodala Petková.Generálna prokuratúra SR zrušila obvinenia bývalému riaditeľovi SIS Vladimírovi Pčolinskému, podnikateľovi Zoroslavovi Kollárovi, generálny prokurátor tiež zrušil obvinenie voči finančníkovi Jaroslavovi Haščákovi, bývalému riaditeľovi kontrarozviedky SIS Ľubomírovi Arpášovi a voči Arpášovej manželke.", "datetime": ""}
{"url": "https://www.aktuality.sk/clanok/y77wtp1/remisova-chce-mimoriadnu-koalicnu-radu-k-pravomociam-generalneho-prokuratora/", "title": "Remišová chce mimoriadnu koaličnú radu k právomociam generálneho prokurátora", "body": "Na sociálnej sieti uviedla, že chce v tejto súvislosti kontaktovať aj predstaviteľov prokurátorskej samosprávy. Hovoriť chce o zmene pravidiel, ako aj o zmene doterajšej štruktúry a komplexnejšej reforme fungovania prokuratúry.„Existencia, a hlavne reálne využívanie sporného paragrafu 363 Trestného poriadku tak, ako to urobila Generálna prokuratúra (GP) SR, spôsobuje vážnu nerovnováhu v demokratickom systéme a v právnom štáte. Je neprijateľné, aby rozhodnutím jedného človeka bola zmarená viacročná práca a zákonné rozhodnutia vyšetrovateľov, prokurátorov, ale aj mnohých sudcov prakticky celej súdnej sústavy SR,\" namieta Remišová.Vicepremiérka tvrdí, že na tento sporný paragraf upozorňovala, ešte kým bola v opozícii, a ambícia jeho úpravy sa dostala aj do programového vyhlásenia vlády. Podľa slov Remišovej sa aktuálne ukazuje, aké dôležité bolo „takéto kľúčové protikorupčné opatrenia prijímať okamžite po vzniku vlády\".Otvoriť chce diskusiu aj o zmene pravidiel i doterajšej štruktúry prokuratúry, ako aj o komplexnejšej reforme jej fungovania. Koalícia pritom pred rokom novelizovala zákon o prokuratúre. Upravovala vtedy najmä oblasť voľby generálneho prokurátora, aby sa o funkciu mohol uchádzať aj neprokurátor. Rozšíril sa tiež okruh inštitúcií, ktoré kandidátov môžu navrhovať.Programové vyhlásenie vlády hovorí, že „vláda SR bude dôsledne trvať na dodržiavaní zákazu negatívnych pokynov a okrem iného v tejto súvislosti preskúma zúženie právnej úpravy paragrafu 363 Trestného poriadku tak, aby zodpovedala jej pôvodnému zmyslu\". Vláda zatiaľ tento paragraf neupravila.", "datetime": ""}
{"url": "https://www.aktuality.sk/clanok/dwefk9j/vystavba-heliportu-v-nemocnici-v-bratislavskom-ruzinove-je-vo-finale/", "title": "Výstavba heliportu v nemocnici v bratislavskom Ružinove je vo finále", "body": "„V súčasnosti realizujeme všetky potrebné procesy súvisiace s administratívnymi rozhodnutiami. Po uzavretí týchto procesov bude možné heliport uviesť do prevádzky,\" spresnila, kedy sa heliport sfunkční. Zdôraznila, že limity prípustných hodnôt hluku z leteckej dopravy nie sú prekročené.Pandémia nového koronavírusu podľa nej ovplyvnila najmä prípravnú fázu projektu, a to hlavne v súvislosti s administratívnymi činnosťami tretích strán, čo malo vplyv i na samotnú výstavbu.Na otázku, aká je finálna suma výstavby heliportu, hovorkyňa dodala, že bude zverejnená po ukončení všetkých procesov súvisiacich s jeho uvedením do prevádzky.", "datetime": ""}
{"url": "https://www.aktuality.sk/clanok/mngh8k0/caputova-rokovala-s-nemeckym-prezidentom-o-klime-aj-afganistane/", "title": "Čaputová rokovala s nemeckým prezidentom o klíme aj Afganistane", "body": "Čaputová o tom informovala na ich spoločnej tlačovej konferencii v Bratislave.Dvojdňová návšteva Steinmeiera na Slovensku je podľa Čaputovej symbolický dôkaz strategického partnerstva a spojenectva SR a Spolkovej republiky. V tejto súvislosti poukázala aj na silné hospodárske väzby oboch krajín, na území SR totiž „momentálne podniká viac ako 500 nemeckých firiem, ktoré zamestnávajú takmer 150 000 ľudí.\"Hlavy štátov sa rozprávali aj o Európskej únii, zahraničnej politike a spoločných cieľoch a aktivitách v súvislosti s bojom proti klimatickej zmene, dodala Čaputová.Podľa Steinmeiera sa zhodli, že ľuďom, ktorí chcú vycestovať z Afganistanu, je potrebné pomáhať aj po ukončení americkej evakuačnej operácie v Kábule. Dodal, že EÚ aj NATO si teraz musia klásť sebakritické otázky, aby v budúcnosti nedošlo k podobnej kríze ako tej v Afganistane.„Musíme pomôcť. Primárne ľudom, ktorí nám za tých 20 rokov (v Afganistane) pomáhali,\" povedala Čaputová. Pripomenula, že SR už pomohla odísť z Afganistanu rodinným príslušníkom ľudí, ktorí žijú na Slovensku alebo spolupracovali s EÚ. Prezidentka sa zároveň vyslovila za začatie „procesu sebareflexie\" v súvislosti s odchodom aliančných vojsk z Afganistanu na pôde NATO.Steinmeier ďalej poznamenal, že dobrá spolupráca medzi SR a Nemeckom je „veľmi úspešný príbeh, ktorý netreba brať ako samozrejmosť\". Ocenil pokrok, ktorý Slovensko spravilo za posledných niekoľko rokov v otázke právneho štátu, a to najmä zriadením Najvyššieho správneho súdu SR.Systém justície je podľa Čaputovej „veľkou výzvou pre všetky postkomunistické krajiny\". „Preto som rada, že sa SR vybrala po ceste Česka (pri zriadení Najvyššieho správneho súdu),\" priblížila prezidentka a pripomenula, že „na Slovensku nastalo aj významné vyšetrovanie ľudí, ktorí mali v minulosti mocenské postavenie\".Čaputová privítala Steinmeiera v Prezidentskom paláci s vojenskými poctami.Nemecký prezident sa s prezidentkou SR zúčastní aj na diskusii o súčasných výzvach pre demokracie, ktorú organizuje organizácia Globsec, a večer spolu navštívia džezový koncert. Steinmeier si okrem toho uctí pamiatku obetí totality pri pamätníku Brána slobody v Devíne a stretne sa aj s premiérom SR Eduardom Hegerom (OĽANO).", "datetime": ""}
{"url": "https://www.aktuality.sk/clanok/bfskl9e/v-piatok-pokracuje-pojednavanie-s-byvalym-specialnym-prokuratorom-dusanom-kovacikom/", "title": "V piatok pokračuje pojednávanie s bývalým špeciálnym prokurátorom Dušanom Kováčikom", "body": "Pojednávanie je naplánované na piatok ráno. Dušan Kováčik je obžalovaný z viacerých trestných činov. Na posledných pojednávaniach svedčili bývalý generálny prokurátor Jaromír Čižnár, prokurátor Úradu špeciálnej prokuratúry (ÚŠP) Vladimír Kuruc, Csaba Dömötör či podnikateľ Ján Buocik (menovec bratislavského mestského a krajského poslanca). Okrem toho sa čítali listinné dôkazy.Národná kriminálna agentúra (NAKA) zadržala Dušana Kováčika koncom októbra minulého roka. Svojej funkcie sa vzdal krátko po vznesení obvinenia. Čelí obžalobe zo zločinu založenia, zosnovania a podporovania zločineckej skupiny, zo zločinu prijímania úplatku, zo zločinu zneužívania právomoci verejného činiteľa a z prečinu ohrozenia dôvernej a vyhradenej skutočnosti. Vo väzbe je od októbra minulého roka z kolúznych a preventívnych dôvodov.", "datetime": ""}
{"url": "https://www.aktuality.sk/clanok/8bv4ncq/najvyssi-sud-prepustil-na-slobodu-trojicu-muzov-ktoru-s-petrom-petrovom-vzali-do-vazby/", "title": "Najvyšší súd prepustil na slobodu trojicu mužov, ktorú s Petrom Petrovom vzali do väzby", "body": "„Senát 3T na dnešnom neverejnom zasadnutí zrušil uznesenie Špecializovaného trestného súdu (ŠTS) o vzatí obvinených Petra L., Igora C. a Mariána K. do väzby. Senát dospel k záveru, že dôvod preventívnej väzby u obvinených neexistuje a na tom podklade obvinených prepustil na slobodu,“ spresnila Nittmannová.O vzatí do väzby podnikateľa Petra Petrova a ďalších troch osôb rozhodol sudca pre prípravné konanie Špecializovaného trestného súdu 14. augusta.Osoby obvinili zo zločinu založenia a podporovania zločineckej skupiny, ako aj z obzvlášť závažného zločinu legalizácie príjmu z trestnej činnosti. Trestná činnosť má súvisieť s obstarávaniami na ministerstve vnútra a úrade práce, sociálnych vecí a rodiny. Traja obvinení podali proti rozhodnutiu Špecializovaného trestného súdu sťažnosť.V prípade celkovo obvinili 11 osôb.", "datetime": ""}
{"url": "https://www.aktuality.sk/clanok/ps8v7b0/kovarik-protesty-policia-zvladla-v-bratislave-aj-v-kosiciach/", "title": "Kovařík: Protesty polícia zvládla v Bratislave aj v Košiciach", "body": "„Nedošlo k závažným zraneniam ani ku škodám na majetku, preto môžem povedať, že policajti na mieste, aj tí, ktorí boli súčasťou štábu, odviedli dobrú prácu,\" povedal šéf polície.Situácia na námestiach bola podľa jeho slov napätá, policajti však nemuseli pristúpiť k väčším zásahom. „Boli situácie, keď bolo potrebné v Bratislave použiť pelendreky a slzotvorný plyn. Považujem protesty za zvládnuté,\" skonštatoval Kovařík.V Bratislave sa v stredu pri príležitosti Dňa Ústavy SR konali viaceré protestné zhromaždenia proti vláde, členom parlamentu i prezidentke. Taktiež aj proti očkovaniu proti ochoreniu COVID-19 či proti pandemickým opatreniam. Protesty vyvrcholili do trojhodinovej blokácie ciest v okolí Hodžovho námestia. Niekoľko minút bola blokovaná aj Šancová a Staromestská ulica. Polícii sa podarilo demonštrantov z ciest pri Hodžovom námestí vytlačiť krátko po 19.00 h. Blokáciu ciest sprevádzala aj agresivita niektorých protestujúcich voči policajtom.", "datetime": ""}
{"url": "https://www.aktuality.sk/clanok/51v6y9d/hornonitrianski-banici-pocas-uplynuleho-roka-vytazili-milion-ton-uhlia/", "title": "Hornonitrianski baníci počas uplynulého roka vyťažili milión ton uhlia", "body": "Hornonitrianski baníci za uplynulý banícky rok (1. júla 2020 – 30. júna 2021) vyťažili z podzemia úsekov Nováky, Čáry a Handlová viac ako milión ton uhlia. Spoločnosť Hornonitrianske bane Prievidza (HBP) plánuje v tomto roku objem ťažby v hodnote 1,128 milióna ton, v budúcom na rovnakej úrovni.„Uplynulý banícky rok bol v spoločnosti významne ovplyvnený kľúčovými rozhodnutiami vlády, ukončením podpory pre výrobu elektrickej energie z domáceho uhlia do roku 2023 a prijatím Akčného plánu transformácie regiónu horná Nitra v júli 2019,\" pripomenula vo štvrtok pre TASR tlačová hovorkyňa firmy Adriana Siváková.Z podzemia ťažobných úsekov – baní Nováky, Handlová a Čáry – v baníckom roku baníci podľa nej vyťažili 1 002 450 ton uhlia, najvyšší objem ťažby – 312 630 ton vyťažili stenári Juraja Holáka v ťažobnom úseku Nováky. „Pri príprave nových ťažobných kapacít podľa nej vyrazili razičské kolektívy 5202 metrov banských diel, pričom najlepšie sa darilo osádke Františka Hradňanského, ktorá vyrazila 599 metrov v ťažobnom úseku Handlová,\" doplnila.„Vyťažené uhlie bolo ďalej spracované na expedíciu v úpravniach uhlia. Do Elektrárne Nováky sme dodali 1 071 000 ton energetického uhlia, čo znamenalo pokles odbytu o 160-tisíc ton,\" ozrejmila Siváková. Dôvodom bol podľa nej neustály tlak na znižovanie výroby elektriny v súvislosti s programom znižovania emisií CO2 pri spaľovaní fosílnych palív, ďalším bola pandémia ochorenia COVID-19.„V skupine Hornonitrianske bane sme vstupovali do baníckeho roka so stavom 2755 zamestnancov, z toho v HBP pracovalo 2422 ľudí. Na pracoviskách v podzemí sme zamestnávali 1474 baníkov,\" priblížila Siváková.Do pracovného pomeru podľa nej prijali 63 zamestnancov, z toho 13 do podzemia, hlavne na profesie rubač-razič a na banskú údržbu. Pomocné banské úseky v bani posilnili absolventi učebného odboru elektromechanik - silnoprúdová technika.Počas celého obdobia dochádzalo k znižovaniu zamestnanosti. „Pracovný pomer ukončilo 412 zamestnancov. U 42 % odchádzajúcich bola dôvodom racionalizácia v súvislosti s vládou nariadeným útlmom baníctva. Tento proces sa v súčasnosti netýka zamestnancov produktívnych pracovísk, keďže do konca roka 2023 pokračuje ťažba uhlia v zmysle všeobecného hospodárskeho záujmu,\" vysvetlila tlačová hovorkyňa spoločnosti. Do národného projektu Podpora zamestnateľnosti pre región horná Nitra, ktorý má zmierniť sociálne dosahy pre odchádzajúcich zamestnancov, sa zapojilo 67 pracovníkov. Podnikateľský plán na rok 2021 spracovali bane s plánovanou ročnou ťažbou uhlia 1 128 000 ton a vyrazením 8730 metrov banských diel. Výsledok hospodárenia počíta s kladnou bilanciou príjmov a výdavkov, čo je predpokladom tvorby zdrojov pre krytie prevádzkových potrieb spoločnosti, investičných a rozvojových programov. „Ťažbu uhlia plánujeme v roku 2022 na úrovni 1 128 000 ton a 1 126 000 ton v roku 2023 pri dosahovaní minimálne vyrovnaných výsledkov hospodárenia,\" dodala Siváková.", "datetime": ""}
{"url": "https://www.aktuality.sk/clanok/fxhdcjb/pri-nehode-medzi-petrzalkou-a-rusovcami-zomrel-motorkar/", "title": "Pri nehode medzi Petržalkou a Rusovcami zomrel motorkár", "body": "V Bratislave došlo vo štvrtok popoludní medzi mestskými časťami Petržalka a Rusovce k zrážke motorky s autom. Pri nehode zomrel 31-ročný motorkár. Na sociálnej sieti o tom informuje bratislavská polícia.„V dôsledku dokumentovania okolností tejto nehody je v súčasnosti neprejazdný uvedený úsek, odklon dopravy je vedený cez mestskú časť Jarovce,\" spresnila polícia. Vyšetrovaním presných príčin, ako aj okolností, za akých k tejto dopravnej nehode došlo, sa aktuálne zaoberajú dopravní policajti.", "datetime": ""}
{"url": "https://www.aktuality.sk/clanok/w84skjn/usp-uznesenie-o-zruseni-obvinenia-v-pcolinskeho-vyvolava-opravnene-pochybnosti/", "title": "ÚŠP: Uznesenie o zrušení obvinenia V. Pčolinského vyvoláva oprávnené pochybnosti", "body": "Uznesenie, ktorým Generálna prokuratúra (GP) SR na konci augusta zrušila obvinenia exriaditeľa Slovenskej informačnej služby (SIS) Vladimíra Pčolinského z prijímania úplatku a podplácania, vyvoláva oprávnené pochybnosti. Je dôvod domnievať sa, že GP prekročila v istých bodoch svoje právomoci. Poukázal na to Úrad špeciálnej prokuratúry (ÚŠP) vo svojej právnej analýze uznesenia generálneho prokurátora SR, ktorú TASR poskytol prokurátor ÚŠP Peter Kysel.„S rozhodnutím sa v princípe nestotožňujeme, ide o neštandardný postup. Rovnako je zrejmé, že toto rozhodnutie vybočuje z doterajšej praxe GP SR ohľadom posudzovania a vybavovania návrhov v zmysle Trestného poriadku, a to v zásadných otázkach,\" spresnil Kysel. Pripomenul, že uznesenie bolo vydané po ukončení vyšetrovania, pred podaním obžaloby, čím námestník generálneho prokurátora SR suploval činnosť súdu a svojim rozhodnutím hodnotil skutkový stav veci inak než konajúci vyšetrovateľ, dozorový prokurátor či súdy, ktoré opakovane rozhodovali o väzbe Pčolinského.Návrh na zrušenie právoplatného rozhodnutia v prípravnom konaní podal Pčolinský na začiatku mája. Rozhodlo sa o ňom až na konci augusta, po 86 kalendárnych dňoch. „A to napriek tomu, že išlo o väzobnú trestnú vec, ktorá sa vybavuje urýchlene a prednostne,\" poukázal Kysel. Generálny prokurátor týmto svojim rozhodnutím uložil vyšetrovateľovi a prokurátorovi negatívny pokyn, aby určité osoby trestne nestíhali.Dodal, že pokiaľ boli uznesením zrušené aj uznesenia o začatí trestného stíhania, tak týmto postupom generálny prokurátor anuloval celé dokazovanie v kauze. „Ide o absolútne ojedinelý prípad, ktorý vo väzobnej trestnej veci nemá obdobu. V tomto prípade bolo zrušené aj uznesenie o začatí trestného stíhania z 22. januára 2021, teda po zákonom stanovenej šesťmesačnej lehote. Ide o zjavné prekročenie kompetencie generálneho prokurátora,\" skonštatoval Kysel. Generálny prokurátor tak podľa neho odňal dozorovému prokurátorovi právo podať obžalobu, pričom nahradil aj rozhodnutie súdu.Generálny prokurátor výrazne prekročil svoje zákonné oprávnenie aj tým, že v rozhodnutí deklaruje, že sa ruší aj predchádzajúce konanie. „Nie je známe, že by sa doteraz stalo, aby generálny prokurátor zrušil nie rozhodnutie, ale samotné konanie,\" vysvetlil Kysel.Poukázal tiež na to, že uznesenie nebralo do úvahy argumentáciu dozorového prokurátora či súdov konajúcich o väzbe. „Je však zrejmé, že viaceré závery sú právne neudržateľné, rozporné so súdnou praxou, a niektoré hraničia s arbitrárnosťou,\" uviedol prokurátor. Sporný je podľa ÚŠP aj právny záver, že vyšetrovateľ nebol oprávnený začať trestné stíhanie na podklade úradného záznamu. Prokurátor pripomenul, že trestné stíhanie sa nemusí začať len na základe trestného oznámenia. „Môže sa začať aj na podklade verejne známej informácie, ale i z vlastného poznatku vyšetrovateľa,\" zdôraznil prokurátor.GP tiež vo veľkom rozsahu na seba prebrala úlohu súdu v tom, že hodnotila dôkazy svedčiace v prospech aj proti Pčolinskému. To však podľa prokurátora prináleží najmä súdu. „Prípravné konanie, teda štádium trestného stíhania do podania obžaloby, sa vedie na základe dôvodného podozrenia, nie na základe istoty viny, a konečné hodnotenie dôkazov prislúcha iba súdu,\" povedal Kysel. Úrad špeciálnej prokuratúry preto vyzval Žilinku, preskúmal a vyhodnotil postup svojho námestníka.GP SR zrušila obvinenia Pčolinského na konci augusta z prijímania úplatku a podplácania. Exšéf SIS bol zároveň prepustený z väzby.", "datetime": ""}
{"url": "https://www.aktuality.sk/clanok/fhb8d98/kolikova-chce-spornu-kompetenciu-gp-zuzit-rozhodnutie-gp-vnima-ako-nestastne/", "title": "Kolíková chce spornú kompetenciu GP zúžiť, rozhodnutie GP vníma ako nešťastné", "body": "Ministerka spravodlivosti Mária Kolíková (Za ľudí) chce zúžiť sporné ustanovenie Trestného poriadku, paragraf 363, ktoré dáva možnosť Generálnej prokuratúre (GP) SR zrušiť obvinenie či trestné stíhanie. Nedávne využitie tejto kompetencie generálnou prokuratúrou považuje za nešťastné. Ministerka si myslí, že v medializovaných prípadoch týkajúcich sa exšéfa Slovenskej informačnej služby (SIS) Vladimíra Pčolinského či kauzy Gorila by bolo lepšie, keby vo veci rozhodol súd, a to aj vzhľadom na štádium prípravy vznesenia obžaloby.„Nechcem znevažovať GP SR, lebo si myslím, že je jednoduché zhodiť GP zo stola pri takejto mediálnej kauze, ktorá je vnímaná verejnosťou tak, že sa neumožňuje vyšetriť korupciu. Myslím si, že je nešťastné, že GP zrušila toto rozhodnutie. Podľa mňa aj v prípade Gorily. V tomto prípade som tú vec videla a posúdila som, že podľa mňa je na mieste, aby tam stíhanie bolo. Zjavne máme na to iný názor,\" reagovala Kolíková na otázku, či má vedenie prokuratúry jej dôveru.Podčiarkla, že záväzok zúžiť spornú kompetenciu vyplýva aj z programového vyhlásenia vlády. Zmeny by podľa nej mali byť súčasťou plánovanej novelizácie. „Právna úprava by vymedzila tie rozhodnutia, na ktoré by sa negatívny pokyn nemal vzťahovať. Uvažovali sme práve o vznesení obvinenia a uznesení, ktoré súvisí so začatím trestného stíhania,\" ozrejmila. Zmeny chcela riešiť cez vládny návrh aj preto, aby prešli riadnym pripomienkovaním. Podľa vlastných slov nevnímala tlak v koalícii od niektorého z partnerov na odloženie tejto zmeny.Vie si predstaviť prípady, keď by bolo dobré, aby GP túto kompetenciu mala. Preto ju nechce zrušiť, len zúžiť. Hovorí o predchádzaní pnutiam medzi jednotlivými inštitúciami ako generálna a špeciálna prokuratúra, ktoré môžu mať rôzny právny názor. Považuje za nešťastné, že aktuálne došlo k situácii, keď GP vyhodnocuje otázku vznesenia obvinenia alebo začatia stíhania zo strany špeciálnej prokuratúry. „Nemuselo za tým byť žiadne nekalé konanie, len iný pohľad,\" poznamenala.Pri prípadnom opätovnom vznesení obvinenia voči osobám, ktorým ich GP zrušila, sa podľa ministerky treba pozrieť na konkrétne dôvody rozhodnutia. Vyšetrovateľ by sa podľa šéfky rezortu justície mal zamerať napríklad na nové dôkazy.Ministerka trvá na tom, že pre vyšetrenie závažných trestných činov je dôležitý aj inštitút spolupracujúceho obvineného. Obvinenie či obžaloba by podľa nej nemali stáť len na ich výpovediach. „Mala by to byť spleť nadväzností viacerých dôkazov, ktoré vo svojom celku dávajú jednoznačný obraz o tom, ako bol spáchaný skutok a kto je zaň vinný,\" vysvetlila. O tom, či sú dôkazy dostatočné, by mal podľa nej rozhodnúť súd.", "datetime": ""}
{"url": "https://www.aktuality.sk/clanok/120163/tragedia-mladik-skocil-z-11-poschodia/", "title": "TRAGÉDIA: Mladík skočil z 11. poschodia!", "body": "Pád z výšky prežil, so zraneniami ho hospitalizovali na Kramároch. Podľa informácii portálu Aktuality.sk, mladík však vážnym zraneniam po niekoľkých hodinách zomrel. Policajtov privolali dnes ráno. Keď prišli k bytovke na ulici Pavla Horova, mladík sedel v okne. Na mieste už boli záchranári. Policajti sa ihneď spojili s otcom chlapca, ktorý im povedal, že chlapec sa zatvoril v kuchyni a nie je možné sa k nemu dostať. Na miesto prišiel aj policajný vyjednávač, ktorý sa spolu s lekárom pokúšali odhovoriť chlapca od skákania z okna. \"Chlapec neustále opakoval, že sa bojí, na nič nereagoval, až napokon okolo pol siedmej z okna vyskočil,\" informovala Tatiana Kurucová z bratislavskej krajskej polície.", "datetime": "22.12.2008:15:02"}
{"url": "https://www.aktuality.sk/clanok/kkgp1nq/rezort-zdravotnictva-chce-vyhodnotit-pripomienky-k-reforme-do-konca-tyzdna/", "title": "Rezort zdravotníctva chce vyhodnotiť pripomienky k reforme do konca týždňa", "body": "Ministerstvo zdravotníctva (MZ) SR chce do konca týždňa vyhodnotiť medzirezortné pripomienkové konanie k plánovanej reforme zdravotníctva. K zákonu o kategorizácii ústavnej zdravotnej starostlivosti bolo vznesených viac ako 1000 pripomienok. V utorok to po rokovaní vlády povedal minister zdravotníctva Vladimír Lengvarský (nominant OĽANO).V pondelok (6. 9.) by podľa ministra mali diskutovať o tom, akým spôsobom ich zapracovať. „Pokiaľ ten materiál bude pripravený, tak ho, samozrejme, predstavím koalícii, a potom sa budem baviť o konkrétnych zariadeniach,“ povedal s tým, že podľa jeho informácií sú mnohé pripomienky len technického charakteru.Na rokovanie vlády by podľa jeho slov mal ísť materiál počas tretieho septembrového týždňa. O tom, ktoré konkrétne nemocnice by sa mali meniť hovoriť nechcel. Zdôraznil, že stále ide len o návrh.Proces akreditácie podľa jeho slov potrvá roky, preto bude môcť dôjsť aj k prípadným zmenám.", "datetime": ""}
{"url": "https://www.aktuality.sk/clanok/dd4s286/politici-reaguju-na-koniec-policajneho-prezidenta-petra-kovarika/", "title": "Politici reagujú na koniec policajného prezidenta Petra Kovaříka", "body": "Peter Kovařík po minulotýždňovom obvinení pre prerušenie akcie policajnej inšpekcie končí na poste šéfa polície. Sám sa rozhodol vzdať funkcie.„Chcem vám oznámiť, že som dnes na ministerstvo vnútra doručil žiadosť o skončenie pracovného pomeru. Podpísal som ju včera v noci,“ povedal na tlačovej besede.Ako dodal, celú svoju profesionálnu kariéru sa snažil dvíhať dôveryhodnosť policajného zboru. „Neviem si predstaviť ako trestne stíhaný pokračovať na poste policajného prezidenta,“ dodal.Na rozhodnutie Petra Kovaříka reagujú už aj politici. „Vážim si rozhodnutie Policajného prezidenta. Vážim si to, že pristúpil k takémuto kroku napriek tomu, že som, rovnako ako on, presvedčený, že sa nedopustil žiadneho protiprávneho konania. Moju dôveru má a vždy mal,\" regoval minister vnútra Roman Mikulec.„Vážim si jeho rozhodnutie o to viac, že mám zásadné pochybnosti o obvinení, ktoré mu bolo vznesené a som presvedčený, že toto obvinenie bolo účelové,\" píše tiež šéf rezortu vnútra na sociálnej sieti.Na rozhodnutie policajného prezidenta reagovala aj hlava štátu. Vykonávať takúto funkciu so statusom obvineného by bolo ťažko obhájiteľné. Myslí si to prezidentka SR Zuzana Čaputová. Pripomína tiež, že dôvody jeho obvinenia neboli zo strany prokuratúry stále vysvetlené. „Preto od najvyšších predstaviteľov týchto inštitúcií očakávam, že budú konať spôsobom, ktorý dôveru verejnosti posilní a nie naopak,\" zdôraznila Čaputová. Strana Za ľudí rešpektuje rozhodnutie policajného prezidenta Petra Kovaříka odísť z funkcie. „Vnímame to ako prejav uváženého rozhodnutia,\" uviedla strana v stanovisku. Podobne to vníma aj predseda parlamentu a šéf koaličnej Sme rodina Boris Kollár. „Jeho krok vnímame s veľkým rešpektom a ako počin k tomu, aby sa na policajné prezídium nenazeralo krivým uhlom. Veľmi si to vážime a myslím si, že sa správne rozhodol, aby ten natlakovaný hrniec istým spôsobom vyfučal,\" reagoval Kollár s tým, že aj opozícia mohla cez osobu Kovaříka následne spochybňovať činnosť polície.Odchod Petra Kovaříka z funkcie policajného prezidenta vníma predseda parlamentného brannobezpečnostného výboru Juraj Krúpa (OĽANO) ako rozhodnutie smerujúce k tomu, aby neboli ohrozené ďalšie vyšetrovania veľkých káuz. Krúpa si myslí, že Kovařík odolával tlakom na tieto vyšetrovania, ktoré sa týkajú bývalých vysokopostavených osôb štátu. Dodal, že šéf polície urobil počas svojho pôsobenia viac ako jeho predchodcovia spolu. „Táto očista so sebou prináša aj rôzne spravodajské hry, ktoré majú za cieľ spochybniť a delegimitizovať celý proces boja proti korupcii. Vnímam jeho rozhodnutie odstúpiť s cieľom, aby neboli ohrozené ďalšie vyšetrovania týchto veľkých káuz,\" doplnil.", "datetime": ""}
{"url": "https://www.aktuality.sk/clanok/jsb4vt9/sud-odsudil-exmajitela-baru-fatima-ondreja-janicka-na-penazny-trest/", "title": "Súd odsúdil exmajiteľa baru Fatima Ondreja Janíčka na peňažný trest", "body": "Okresný súd (OS) Bratislava I odsúdil v utorok podvečer bývalého majiteľa trenčianskeho baru Fatima Ondreja J. na peňažný trest 160 eur. Ak sumu neuhradí, mal by si odpykať mesiac vo väzení. Ondrej J. čelil obžalobe za činy krivej výpovede a ohovárania v súvislosti s vyjadreniami na margo niekdajšej sudkyne a bývalej štátnej tajomníčky ministerstva spravodlivosti Moniky J.Okresný súd (OS) Bratislava I odsúdil v utorok podvečer bývalého majiteľa trenčianskeho baru Fatima Ondreja J. na peňažný trest 160 eur. Ak sumu neuhradí, mal by si odpykať mesiac vo väzení. Ondrej J. čelil obžalobe za činy krivej výpovede a ohovárania v súvislosti s vyjadreniami na margo niekdajšej sudkyne a bývalej štátnej tajomníčky ministerstva spravodlivosti Moniky J.Podľa samosudcu Jána Goliana sa však Ondrej J. dopustil trestného činu krivého obvinenia, keď v listoch, ktoré adresoval na ministerstvo spravodlivosti, generálnu prokuratúru či na Prezídium Policajného zboru SR uviedol, že Monika J. mala prijať úplatky. „Obžalovaný mal v úmysle spôsobiť poškodenej trestné stíhanie,\" zhodnotil samosudca.Podnikateľ sa však podľa Goliana nedopustil ohovárania. „Či už ako sudkyňa alebo štátna tajomníčka musí zniesť poškodená väčšiu mieru verejnej kontroly a ohováranie nemá priestor pri verejnej kontrole verejných činiteľov. Keď niekto vykonáva verejnú moc, musí byť uzrozumený s tým, že bude vystavený zvýšenej kritike,\" odôvodnil samosudca. Pripustil, že keby sa Ondrej J. priznal a skutok oľutoval, uvažoval by o upustení od trestu.Golian skonštatoval, že výpoveď bývalej sudkyne Moniky J. nebral do úvahy, pretože sa v minulosti ukázalo, že poškodená vo viacerých veciach klamala. \"Nepoznám inú osobu, ktorá by tak poškodila sudcovský stav. Viem, že mi to popularitu nezvýši, ale súd tu nie je na to, aby bol obľúbený,\" dodal Golian.Rozhodnutie ešte nie je právoplatné, Ondrej J. sa odvolal.Monika J. zažalovala podnikateľa po tom, čo Ondrej J. tvrdil, že ako niekdajšia sudkyňa prijala úplatok tri milióny slovenských korún za to, aby ho odsúdila.Žaloba bola na OS Bratislava I od roku 2017 a v minulom roku a v tomto roku sa vo veci viackrát pre pandémiu nekonalo. Monika J. bola obvinená v kauze prevodu baru Fatima od jesene 2020. V marci 2020 ju zadržali v rámci akcie Búrka a následne minulý rok obvinili aj v rámci akcie Víchrica.Spor medzi ňou a podnikateľom trvá približne 20 rokov. Podnikateľ, ktorý o bar prišiel, keď ho o neho pripravila skupina okolo zavraždeného bossa sýkorovcov Petra Čongrádyho, dosiahol minulý rok v októbri obnovu konania na Okresnom súde v Trenčíne.", "datetime": ""}
{"url": "https://www.aktuality.sk/clanok/dz0ctds/boris-kollar-pripusta-predcasne-volby-ak-by-mala-nezakonnost-pokracovat/", "title": "Boris Kollár pripúšťa predčasné voľby, ak by mala nezákonnosť pokračovať", "body": "Zrušenie obvinení pre exšéfa Slovenskej informačnej služby Vladimíra Pčolinského poukázalo na ich nezákonnosť. Pokiaľ by sa v nezákonnosti obvinení či v manipulácii svedkov malo pokračovať, hnutie Sme rodina sa na tom nechce zúčastňovať a začalo by s koaličnými partnermi rozhovory o predčasných voľbách. Na tlačovej konferencii to vyhlásil predseda Národnej rady (NR) SR Boris Kollár (Sme rodina).„Pokiaľ by niečo takéto malo pokračovať, nie sme ochotní sa na tom zúčastňovať. Potom je čestné povedať ľuďom, aby znova rozhodli v predčasných voľbách,\" povedal Kollár.Šéf Sme rodina podľa svojich slov nechce byť súčasťou toho, že by sa za tejto vlády vytvárala skupinka, ktorá by si privatizovala spravodlivosť, hoci aj v mene „peknej\" myšlienky boja proti korupcii či očisty spoločnosti. „Dnes sú už jasné dôkazy na to, že sa to dialo,\" povedal Kollár s tým, že keď na to Pčolinský upozornil, našli sa dvaja kajúcnici a prišlo jeho obvinenie.Minister práce a podpredseda Sme rodina Milan Krajniak pripomenul, že ešte pred polrokom upozorňovali na to, že nechcú zažívať to, čo sa dialo za minulej vládnej garnitúry, keď sa kauzy zametali pod koberec. Od začiatku boli presvedčení, že stíhanie Pčolinského bolo nezákonné. „Pre nás je neprijateľné, keď sme proti niečomu bojovali v opozícii, namietali sme nezákonnosti, že by sme teraz boli ticho. Nechceme sa na tom zúčastniť,\" povedal minister.Generálna prokuratúra SR zrušila obvinenia Pčolinského z prijímania úplatku a podplácania. Exšéf SIS bol v utorok zároveň prepustený z väzby. Pčolinský po svojom prepustení vyhlásil, že od počiatku boli jeho obvinenia nezákonné a neboli založené na pravdivých informáciách. Jeho obhajcovia poukázali na 17 porušení Trestného poriadku a 11 porušení Trestného zákona.", "datetime": ""}
{"url": "https://www.aktuality.sk/clanok/1bt1qet/testy-len-dobrovolne-ruska-zostavaju-ako-bude-vyzerat-skolsky-rok-otazky-a-odpovede/", "title": "Testy len dobrovoľne, rúška zostávajú. Ako bude vyzerať školský rok (otázky a odpovede)", "body": "Školáci sa vracajú do lavíc v čase, keď je koronavírus znova na vzostupe – i keď nie je jasné, ako bude tretia vlna pandémie napredovať. Odborníčka však varuje, že mnoho detí tentoraz koronavírus zrejme dostane.„Šanca, že sa dieťa neinfikuje v najbližšej dobe – na jeseň či v zime –, je nízka,“ hovorí hlavná odborníčka ministerstva zdravotníctva pre všeobecnú starostlivosť o deti a dorast Elena Prokopová. Podľa jej slov teda vstupujeme do školského roka, ktorý bude náročný.Rezort školstva avizuje, že školy by sa už nemali zatvárať celoplošne. Vyučovanie môže byť obmedzené v triedach, kde budú mať pozitívneho žiaka. Medzi deťmi je stále nízka zaočkovanosť, v súčasnosti dosahuje úroveň 22 percent. Aj preto je možné, že dištančné vyučovanie bude platiť aj pre deti s výnimkou z karantény, keďže môže byť pre školy ťažké učiť deti na diaľku aj prezenčne v škole.Pozrite si teda odpovede na najdôležitejšie a najzákladnejšie otázky o protipandemických pravidlách, ktoré budú platiť od začiatku školského roka, tak ako ich .Áno, pri prvom nástupe do školy a aj po každom prerušení dochádzky na tri a viac dní školák predkladá písomné vyhlásenie o bezpríznakovosti žiaka. Toto vyhlásenie však nie je povinné v prípade, ak je škola v zelenom okrese. Ministerstvo to však odporúča aj v okresoch, v ktorých je priaznivá situácia. V prípade, že sa zelený okres zmení na oranžový, rodič toto potvrdenie musí doložiť.Ak si žiak nedopatrením v prvý školský deň zabudne vyhlásenie doma, rodič má tri možnosti, ako situáciu vyriešiť:– odoslať škole vyhlásenie prostredníctvom edupage alebo e-školy,– poslať scan e-mailom,– kontaktovať všeobecného lekára pre deti a dorast, ktorý by ho mal ďalej usmerňovať.Áno, rúško je aj naďalej povinné. Výnimku z povinnosti nosiť rúško majú deti do 6 rokov, deti v materskej škole a v registrovaných nesieťových zariadeniach, žiaci so závažnými poruchami autistického spektra, deti so sluchovým postihnutím alebo so stredným a ťažkým mentálnym postihnutím a tiež ich pedagógovia.Rodič tiež nesmie zabudnúť na to, aby mal žiak pri sebe každý deň minimálne dve rúška a papierové jednorazové vreckovky.Pri nástupe do škôl (a teda len na začiatku školského roka) ministerstvo umožnilo jednorazové dobrovoľné a bezplatné testovanie žiakov PCR kloktacími testami. Výsledok testu by mal rodič dostať do 72 hodín.Avšak testovanie bude možné aj počas školského roka – rodičia budú môcť deti otestovať sami pomocou antigénových testov. Každý žiak, ktorého rodič prejaví záujem o takéto testovanie, dostane päť kusov testov.Rodičom sa pritom odporúča realizovať testovanie v pondelok a vo štvrtok ráno pred nástupom do školy alebo ak sa u dieťaťa prejaví príznak koronavírusu.Možnosť antigénového testovania či kloktacieho testu môžu využiť všetci žiaci, aj tí s protilátkami – zaočkovaní a tí, ktorí ochorenie prekonali.V prípade, ak bude test pozitívny, rodič musí povinne kontaktovať detského lekára a informovať o tom aj školu. Ak sa v triede vyskytne žiak alebo učiteľ infikovaný koronavírusom, jeho spolužiaci pôjdu do štrnásťdňovej karantény. Platí tu však, že do karantény idú tí, ktorí boli v kontakte s pozitívnym dva dni pred testovaním. Ak sa napríklad v piatok objaví pozitívny prípad, do izolácie pôjdu tie deti, ktoré boli so spolužiakom v kontakte od stredy.Karanténe sa vyhnú tí, ktorí majú výnimku. V praxi by to teda vyzeralo tak, že ak by sa v triede objavil pozitívny žiak, karanténa by neminula nezaočkované deti alebo tie, ktoré neprekonali ochorenie covid-19. Zaočkované deti a žiaci, ktorí prekonali koronavírus za posledných 180 dní, sa karanténe vyhnú a môžu fungovať bez obmedzení aj mimo školy.Za ideálnych podmienok by sa deti s výnimkou mali vyučovať aj prezenčne v škole, no podľa ministra školstva je pravdepodobné, že aj ony sa budú učiť dištančne, keďže je zaočkovanosť medzi deťmi veľmi nízka. Pre školy je náročne vyučovať prezenčne aj dištančne zároveň.Ak však vie škola zabezpečiť vyučovanie prezenčne pre deti s výnimkou, môžu sa učiť aj v priestoroch školy. Pokiaľ budú v triede všetci žiaci s výnimkou z karantény, trieda bude pokračovať bez prerušenia vyučovania.Ministerstvo v prípade väčších škôl odporúča rozdeliť nástup do školy na časové úseky – napríklad od 7:30 do 8:30 ráno v desaťminútových intervaloch. Ponúka sa aj alternatíva využiť väčšie množstvo vchodov do školy.Ranný filter má tentokrát povinne len materská škola – a ostatným školám sa to len odporúča. Ak sa riaditeľ rozhodne pre ranný filter (napríklad meranie teploty), je to pre deti povinné. Rovnako škola musí zabezpečiť dezinfekciu rúk všetkých osôb, ktoré vstupujú do budovy. Hromadné podujatia na školách sa buď neuskutočňujú vôbec, alebo sa konajú tak, aby sa medzi sebou nepremiešavali jednotlivé triedy.Rovnako ako minulý školský rok v škole musí byť dostatok dezinfekčných prostriedkov na osobnú hygienu a dezinfekciu, osobné ochranné prostriedky, bezdotykové teplomery, mydlo a papierové utierky. Škola musí byť dôkladne dezinfikovaná a čistená.V priestoroch školy sa musí nachádzať aj izolačná miestnosť, kde budú umiestnené deti s príznakmi koronavírusu. Školský semafor už nebude platiť tak, aby sa školy zatvárali celoplošne. V prípade pozitívneho žiaka sa bude prerušovať vyučovanie iba v tej triede, ktorú navštevuje a len keď o tom rozhodne regionálna hygiena.Zelená fáza semaforu platí v prípade, ak v škole nie je žiadna osoba pozitívna na koronavírus alebo sú v karanténe viaceré osoby, ktoré mimo školy prišli do kontaktu s pozitívnou osobou. Vyučovanie v takom prípade prebieha normálne.Oranžová fáza nastane, ak v škole bola minimálne jedna osoba pozitívna na covid. V prípade prerušenia vyučovania v triede musí škola zabezpečiť dištančné vzdelávanie.Červená fáza nastane, ak je v škole viacero potvrdených pozitívnych prípadov na covid a ak ide o epidemický výskyt podľa rozhodnutia regionálneho úradu verejného zdravotníctva. Regionálny úrad môže obmedziť vyučovanie vo viacerých triedach alebo aj vo všetkých triedach v prípade, že sa na škole vyskytne ohnisko nákazy.Minister školstva Branislav Gröhling uviedol, že ak by sa mali zatvoriť všetky školy, museli by sa tak rozhodnúť všetky okresné regionálne úrady verejného zdravotníctva. Rovnako tak môžeme podľa ministra prísť do situácie, kedy sa bude vláda zaoberať núdzovým stavom a z toho následne budú vyplývať jednotlivé opatrenia.Žiaci a učitelia z jednotlivých tried by sa v ideálnom prípade nemali v školskej jedálni medzi sebou premiešavať. Rezort školám odporúča zonáciu priestorov jedálne podľa tried pri sedení za stolmi a obmedzenie používania jedálne len pre žiakov a pedagógov. V inom prípade jedlo vydávať cez výdajné okienko.Ubytovanie na internátoch bude umožnené len pre žiakov, ktorí sa vyučujú prezenčne s OTP odporúčaním (očkovaní, testovaní a žiaci, ktorí prekonali covid). V prípade pozitívneho žiaka na internáte bude dieťa umiestnené do izolačnej izby a bude musieť po neho prísť rodič.Pri ubytovaní žiakov sa odporúča zabezpečiť, aby sa čo najmenej premiešavali rôzne skupiny žiakov. To v praxi znamená, že skupinu žiakov tvoria spolužiaci z jednej triedy a ak je žiakov z jednej triedy ubytovaných na internáte málo, potom skupinu tvoria žiaci jedného ročníka alebo jednej školy.Rodič má nárok na ošetrovné, ak riaditeľ školy alebo miestny regionálny úrad rozhodol o prerušení vyučovania v triede žiaka do 11 rokov alebo ak žiak vyžaduje celodenné ošetrovanie, ktoré má potvrdené všeobecným lekárom pre deti a dorast. Ak rodič nechá žiaka doma z vlastnej vôle, nárok na OČR nebude mať. Rodičia majú tiež naďalej právo ospravedlniť dieťa z vyučovania na päť po sebe nasledujúcich dní. ", "datetime": ""}
{"url": "https://www.aktuality.sk/clanok/kgpvyx7/koronavirus-za-utorok-pribudlo-takmer-200-novych-pripadov/", "title": "Koronavírus: Za utorok pribudlo takmer 200 nových prípadov", "body": " Policajní ťažkoodenci po 19.00 hodine vytlačili protestujúci dav ľudí, ktorý takmer tri hodiny blokoval cesty v okolí Hodžovho námestia v Bratislave. Na mieste bolo pripravené aj policajné vodné delo. Použiť ho však nemuseli. Krátko pred 19.30 h sa podarilo opäť obnoviť dopravu v okolí Prezidentského paláca. Pri večernom zásahu zadržala polícia tri osoby.Protesty proti vláde či koronaopatreniam boli dnes v Bratislave aj Košiciach.Lekári kysuckej nemocnice v Čadci spustili formou tlačených novín kampaň na podporu očkovania Zdravé Kysuce.„Lekári z Kysúc sa prihovárajú Kysučanom ako odborníci, ktorí zažili veľmi ťažký rok. No tiež zažili, že vďaka očkovaniu sa situácia zlepšila a odporúčajú ho. Noviny prinášajú upokojenie od lekárov, ktorým obyvatelia Kysúc už desaťročia dôverujú. Okrem podpory očkovania to môže pomôcť obnoviť dôveru v odborné inštitúcie a zosilniť hlas lekárov, ktorý zaniká v politickom šume,“ uviedol iniciátor Jakub Kratochvíl. (TASR) Približne 10 000 gréckych zdravotníkov , pretože sa nedali zaočkovať proti koronavírusu. Od stredy sa totiž očkovanie proti COVID-19 stalo v Grécku povinným pre pracovníkov v zdravotníctve. (TASR)Zaočkovaní Francúzi z rizikových skupín sa od stredy  proti covidu-19. Tretiu dávku dostanú ľudia starší ako 65 rokov a tí, ktorí majú iné zdravotné ťažkosti, v prípade, že od ukončenia očkovania dvojfázovými vakcínami firiem Pfizer a Moderna uplynulo najmenej šesť mesiacov. (ČT24) Informuje o tom Ministerstvo školstva.Toto vyhlásenie budú musieť rodičia predkladať aj po každom prerušení dochádzky do školy, ktoré trvá tri a viac po sebe nasledujúcich kalendárnych dní (vrátane víkendov a sviatkov). V zmysle COVID automatu je vyhlásenie o bezpríznakovosti potrebné doložiť vo všetkých farbách okresov okrem zelenej fázy. Tam to však rezort školstva taktiež odporúča. (TASR)To, že sme dokázali vyvinúť a podmienečne schváliť prvé vakcíny na báze mRNA proti infekčnej chorobe SARS-CoV-2 za necelý rok, bolo možné len vďaka desaťročiam výskumu novej technológie založenej na mRNA, píše ministerstvo zdravotníctva na sociálnej sieti.mRNA bola prvýkrát identifikovaná v roku 1961, keď vedci zistili, že táto nestabilná molekula je neoddeliteľnou súčasťou našich tiel a kopíruje informácie z DNA, čím usmerňuje vznik bielkovín v našich bunkách. Odvtedy podľa ministerstva postupuje vývoj. V prípade vakcíny proti koronavírusu tak nejde o novú technológiu.V stredu sa začal v Maďarsku školský rok 2021-2022, ktorého úvod bude v porovnaní s predchádzajúcim školským rokom z hľadiska epidemiologických opatrení podstatne miernejší. Podľa spravodajského servera vg.hu vláda sa pripravila na prezenčnú výučbu na školách, kde nebude povinné nosenie rúšok ani meranie teploty, ako tomu bolo pred rokom.(TASR) Pri príležitosti začiatku nového školského roka 2021/2022 v porovnaní s tým predchádzajúcim rokom to v rozhovore pre TASR uviedol minister školstva, vedy, výskumu a športu SR Branislav Gröhling (SaS).„Veľmi dôležitá zmena, ktorá sa podarila oproti predchádzajúcej vlne, je, že bol upravený COVID automat. Nastavený je tak, že všetky školy, všetky deti a okresy budú stále otvorené, a takéto uvoľnenie máme len v školstve,“ povedal minister školstva. Zároveň je veľmi rád, že zo strany vlády, ministerstva zdravotníctva aj epidemiológov si uvedomujú, že už nemôže prísť k tomu, aby boli zatvorené školy kompletne.(TASR)Celkový počet zaočkovaných osôb prvou dávkou vakcíny je 2.382.544, za predchádzajúci deň pribudlo 2555 očkovaných. Druhú dávku vakcíny už dostalo 2.171.308 ľudí, uplynulý deň sa zaočkovalo 4221 ľudí.(TASR)Za posledný deň potvrdili v Maďarsku nákazu novým druhom koronavírusu 194 ľuďom a v súvislosti s ochorením COVID-19 zomrel jeden človek, informoval v stredu operačný štáb na svojej stránke.(TASR)Pribudlo aj 82 pozitívne testovaných z 12 980 vykonaných antigénových testov. Delta variant má už takmer 99-percentné zastúpenie.Najviac pozitívne testovaných RT-PCR testami bolo v Prešovskom kraji (47), nasleduje Žilinský (32), Košický (30), Bratislavský (28), Trenčiansky (21), Banskobystrický (18), Trnavský (13) a Nitriansky kraj (10). Je medzi nimi 96 mužov a 103 žien.V nemocniciach je hospitalizovaných 97 pacientov, z nich potvrdené ochorenie má 70 ľudí. Na JIS sú 13 pacienti, podporu umelej pľúcnej ventilácie potrebujú štyri osoby.(TASR)Dovedna 287 nových prípadov ochorenia koronavírusom odhalili laboratóriá v utorok v Českej republike, čo je o 40 viac než v utorok pred týždňom.Reprodukčné číslo sa stále drží nad hodnotou jeden, šírenie epidémie sa teda zrýchľuje – za utorok je na hodnote 1,05. Zdravotníci v utorok použili 22 391 vakcín a aktuálne je v nemocniciach 51 ľudí, z toho deväť v kritickom stave.(TASR)Vakcíne proti chorobe COVID-19 ešte stále hovorí „nie“ jeden z piatich Američanov, teda 20 percent. Ide však zároveň o najnižší počet odmietačov protikoronavírusovej očkovacej látky od začiatku apríla, keď sa prieskumná agentúra Ipsos začala pýtať na túto tému ľudí.(TASR)Svetová zdravotnícka organizácia (WHO) v utorok oznámila, že monitoruje nový variant koronavírusu, ktorý bol prvýkrát zaznamenaný v januári v Kolumbii. Existujú totiž obavy, že by mohol byť odolný voči vakcínam, informovala agentúra AFP.Variant, odborne označovaný ako B.1.621, nazýva zdravotnícka agentúra OSN vo svojej klasifikácií písmenom gréckej abecedy „mí“. WHO ho v súčasnosti považuje za tzv. variant záujmu, ktorý je potrebné ďalej monitorovať. (TASR)", "datetime": ""}
{"url": "https://www.aktuality.sk/clanok/phd9rtz/na-severe-hrozia-povodne-pre-okres-namestovo-plati-najvyssia-vystraha/", "title": "Na severe hrozia povodne, pre okres Námestovo platí najvyššia výstraha", "body": "Na severe Slovenska hrozia povodne z trvalého dažďa. Upozorňuje na to Slovenský hydrometeorologický ústav (SHMÚ), ktorý vydal výstrahy prvého až tretieho stupňa. Najvyššia výstraha - tretieho stupňa aktuálne platí v okrese Námestovo.Druhý stupeň výstrahy vyhlásil ústav v okresoch Tvrdošín a Liptovský Mikuláš. Výstraha prvého stupňa je aktuálne platná pre okresy Čadca, Dolný Kubín, Poprad, Kežmarok, Stará Ľubovňa a Bardejov. „Vzhľadom na spadnuté trvalé zrážky spojené s nasýtenosťou povodia je na tokoch predpoklad pretrvávania vysokých vodných hladín zodpovedajúcim stupňom povodňovej aktivity,“ spresnil SHMÚ. Vývoj hydrologickej situácie bude priebežne aktualizovať.Meteorológovia zároveň na severe Slovenska varujú pred silným dažďom. Pre okresy Čadca, Námestovo a Tvrdošín vyhlásil SHMÚ výstrahu 2. stupňa. Úhrn zrážok tu totiž môže dosiahnuť 55 až 60 milimetrov. Výstraha 1. stupňa platí aj v ďalších okresoch Žilinského, Trenčianskeho a Prešovského kraja. Vyskytnúť sa tu môže dážď s úhrnom zrážok 35 až 55 milimetrov.", "datetime": ""}
{"url": "https://www.aktuality.sk/clanok/823sp07/od-1-septembra-funguje-urad-na-ochranu-oznamovatelov-protispolocenskej-cinnosti/", "title": "Od 1. septembra funguje Úrad na ochranu oznamovateľov protispoločenskej činnosti", "body": "Od 1. septembra začal fungovať Úrad na ochranu oznamovateľov protispoločenskej činnosti (ÚOOPČ). „Úplne najväčšou výzvou pre nás bude povzbudiť ľudí, aby sa nebáli ozvať, keď ide o zneužívanie verejných zdrojov,“ uviedla pre TASR predsedníčka úradu Zuzana Dlugošová.„V najbližšom období sa budeme zameriavať najmä na šírenie informácií o tom, že úrad existuje a o možnostiach podpory a ochrany tých, ktorí sa rozhodnú poukázať na vážne porušovanie pravidiel,“ podotkla. Dlugošová chce vybudovať z ÚOOPČ inštitúciu, na ktorú sa budú ľudia s dôverou obracať a ktorá prispeje k férovejšej spoločnosti a aj k potláčaniu korupcie.„Naším cieľom je tiež poukázať na spoločenský prínos poctivého prístupu v zamestnaní a oceniť tých, ktorí chcú byť zodpovední a ozvú sa,“ spresnila s tým, že úrad bude tiež chrániť zamestnancov, ktorí budú čeliť pre svoje oznámenie odvete od svojho zamestnávateľa. ÚOOPČ sídli na bratislavskom Námestí slobody. „Výzvou pred štartom úradu bolo množstvo úloh pri spočiatku veľmi malom počte zamestnancov. Začínali sme naozaj z domácich kancelárií a neskôr v budove s holými stenami so zopár kusmi nábytku,“ dodala s tým, že spočiatku musel každý zamestnanec kumulovať úlohy troch až štyroch ľudí v porovnaní so zabehnutými organizáciami. „Plánujeme mať 21 zamestnancov, pričom dnes tvorí úrad 11 ľudí. Ďalší vybratí zamestnanci nastúpia v priebehu nasledujúcich týždňov. Momentálne prebieha výberové konanie už len na jedno pracovné miesto,“ doplnila Dlugošová.Úrad prijíma od septembra podložené oznámenia občanov o nezákonnej činnosti ohrozujúcej verejný záujem poštou alebo prostredníctvom formulára zverejnenom na webovej stránke oznamovatelia.sk. Od 2. septembra začne fungovať aj bezplatná poradenská linka 0800 221 213 (vždy v utorok, stredu a štvrtok od 9.00 do 12.00 h).Zriadenie úradu priniesol zákon o ochrane oznamovateľov protispoločenskej činnosti, ktorý vstúpil do platnosti už 1. marca 2019. Dlugošovú zvolili poslanci Národnej rady SR na pozíciu predsedníčky ÚOOPČ vo februári 2021. Inštitúcia má byť nezávislým orgánom štátnej správy. Má tiež robiť osvetu v oblasti poskytovania ochrany whistleblowerom. O svojej činnosti má raz za rok predkladať správu parlamentu.", "datetime": ""}
{"url": "https://www.aktuality.sk/clanok/4yckhk5/ustava-nas-chrani-pred-moznou-svojvolou-vyhlasila-prezidentka/", "title": "Ústava nás chráni pred možnou svojvôľou, vyhlásila prezidentka", "body": "Ústava SR, ako náš spoločný a základný zákon, nás chráni všetkých pred možnou svojvôľou. Pri príležitosti štátneho sviatku Dňa Ústavy SR to uviedla prezidentka SR. Zdôraznila, že prijatím základného zákona štátu v roku 1992 Slovenskou národnou radou sme sa nielen týmto aktom, ale predovšetkým literou i duchom ústavy, prihlásili k hodnotám právneho, demokratického a zvrchovaného štátu, ktorý o niekoľko mesiacov - 1. januára 1993 – reálne vznikol. TASR o tom informoval hovorca prezidentky SR Martin Strižinec.„Tohtoročný Deň Ústavy SR oslavujeme v období, v ktorom ústavný text a jeho výklad v podobe rozhodnutí Ústavného súdu SR významne vstúpil do spoločenského a politického diania na Slovensku,“ povedala prezidentka. Pripomenula, že na základe ústavy Ústavný súd SR dvakrát pozastavil účinnosť vyhlášky, ktorá upravovala režim na hraniciach. Rozhodol tiež o tom, že spôsob predlžovania núdzového stavu bol v súlade s Ústavou SR. V prípade advokáta Martina R. zase na základe ústavy zrušil jeho väzobné stíhanie. Taktiež vo veci podnetu, ktorý sa týkal ústavnosti referenda, rozhodol, že konanie referenda s otázkou, ako ju sformuloval petičný výbor, nie je v súlade s Ústavou SR.„Mnoho ľudí od Ústavného súdu SR očakávalo iné rozhodnutia a svoju nespokojnosť dávalo najavo aj spôsobmi, ktoré sa vymykajú z rámca kultivovanej občianskej diskusie. Žiaľ, bežnou súčasťou verejnej debaty sa stalo, že mnohí za ústavné považujú iba to, čo oni sami považujú za správne,“ povedala hlava štátu. Ako dodala, všetko ostatné, s čím nesúhlasia, vyhlasujú za neústavné. „Stav, keď sa osobný nesúhlas vydáva za neústavnosť, je v príkrom rozpore s tým, čo od nás, ako od občanov, vyžaduje Ústava SR. V demokratickom zriadení je ústava najvyšším zákonom, ktorý si treba ctiť aj vtedy, keď jej ustanovenia sú prekážkou pri napĺňaní skupinových politických alebo osobných ambícií,“ uzavrela Čaputová.", "datetime": ""}
{"url": "https://www.aktuality.sk/clanok/j8dwp8y/koronavirus-grohling-uz-nechce-kompletne-zatvorene-skoly/", "title": "Koronavírus: Gröhling už nechce kompletne zatvorené školy", "body": "Už nemôže prísť k tomu, že by sme mali kompletne zatvorené všetky školy v krajine. Pri príležitosti začiatku nového školského roka 2021/2022 v porovnaní s tým predchádzajúcim rokom to v rozhovore pre TASR uviedol minister školstva, vedy, výskumu a športu SR Branislav Gröhling (SaS).„Veľmi dôležitá zmena, ktorá sa podarila oproti predchádzajúcej vlne, je, že bol upravený COVID automat. Nastavený je tak, že všetky školy, všetky deti a okresy budú stále otvorené, a takéto uvoľnenie máme len v školstve,“ povedal minister školstva. Zároveň je veľmi rád, že zo strany vlády, ministerstva zdravotníctva aj epidemiológov si uvedomujú, že už nemôže prísť k tomu, aby boli zatvorené školy kompletne.Minister školstva poznamenal, že v rámci pozitivity žiakov sa budú zatvárať len jednotlivé triedy, nie celé školy. „Som veľmi rád, že sme dokázali vyčleniť finančné prostriedky na pomoc školám. V predchádzajúcom období sme distribuovali rúška a iné pomocné materiály a mali sme spätnú väzbu, že nie všetky školy potrebovali tieto veci,“ priblížil Gröhling s tým, že preto sa rozhodli radšej poslať školám finančné prostriedky. Následne ich školy môžu využiť na to, čo chcú.Rozdiel oproti septembru 2020 a septembru 2021 vidí minister aj v možnosti očkovania. „Máme za sebou výraznú kampaň Za otvorené školy, kde sme sa stretávali s jednotlivými zriaďovateľmi, mali sme spoločné výzvy s predstaviteľmi cirkví či mládežníkov,“ povedal. Ako dodal, na rezorte školstva fungovalo aj call centrum, aby podporili váhajúcich či nerozhodných ľudí v rámci očkovania.Minister poznamenal, že v septembri navštívi ešte Banskobystrický kraj, kde plánujú spustiť očkovanie priamo na školách.", "datetime": ""}
{"url": "https://www.aktuality.sk/clanok/vnhd87v/protesty-v-bratislave-a-kosiciach-sa-skoncili-policia-musela-zasahovat-zadrzali-12-ludi/", "title": "Protesty v Bratislave a Košiciach sa skončili. Polícia musela zasahovať, zadržali 12 ľudí", "body": "Na sviatok Dňa ústavy Slovenskej republiky sa v Košiciach aj Bratislave konali protesty za účasti niekoľko tisíc ľudí. Namierené boli proti vláde, prezidentke či opatreniam proti koronavírusu. Vývoj okolo protestov odporcov očkovania v Košiciach a Bratislave sme sledovali online. Krátko pred 19.30 h sa podarilo opäť obnoviť dopravu v okolí Prezidentského paláca. Pri večernom zásahu zadržala polícia tri osoby. Celkovo hlásia aj troch zranených.„Policajti opakovane vyzývali účastníkov zhromaždenia, ktorí blokovali križovatku na Suchom mýte. Z dôvodu protiprávneho konania boli následne zo Štefánikovej ulice obmedzené na osobnej slobode tri osoby, ktoré policajti následne eskortovali na policajné oddelenie,\" uviedla bratislavská polícia. Jednou zo zadržaných je aj organizátorka protestov, ktoré sa konali v poslednom období na Hodžovom námestí. Policajní ťažkoodenci začali krátko pred 19-tou hodinou postupne vytláčať protestujúci dav ľudí, ktorý už takmer tri hodiny blokuje cesty v okolí Hodžovho námestia v Bratislave. Polícia pred zásahom niekoľkokrát ľudí vyzvala, aby cestu prestali blokovať a upustili od protiprávneho konania. Protestujúci odmietajú z cesty odísť. (TASR) Časť demonštrantov začala blokovať okrem Hodžovho námestia v Bratislave aj Šancovú ulicu, ktorá je jednou z hlavných dopravných tepien v meste, a okolie železničnej Hlavnej stanice.  Šancovú medzitým podľa bratislavskej polície už sprejazdnili. (TASR)Počty sa na Hodžovom námestí zredukovali na desiatky. Ľudia pokrikujú heslá ako Zastavme genocídu národa. Podľa jednej z redaktoriek Aktuality.sk je zasahujúca polícia komunikatívna a vysvetľuje okoloidúcim, aby boli opatrní a radšej sa miestu vyhli. Niektorí demonštranti sa totiž správajú k policajtom agresívne a nadávajú im.Došlo aj k potýčkam medzi demonštrujúcimi a políciou. Pri jednej z nich musela polícia v sebaobrane zakročiť a použiť pelendreky či slzotvorný plyn. Niekoľko stoviek demonštrantov však naďalej už vyše hodiny blokuje cesty v okolí Hodžovho námestia. (TASR) V Starom meste sú rozmiestnení ťažkoodenci, oproti nim stoja demonštranti. Napätie sa medzi nimi stupňuje, ale zatiaľ polícia nepristúpila k väčším zásahom. Zhromaždenie organizované Smerom aj druhé, ktoré organizovala strana Republika, sa práve skončili. Účastníci sa postupne rozchádzajú po meste. Antikonfliktnému policajnému tímu sa podarilo dohodnúť s demonštrantmi, aby  a presunuli sa späť smerom na Hodžovo námestie. Demonštrantov postupne vytláčajú zo Staromestskej ulice ťažkoodenci. Zasahovať zatiaľ nemuseli.Cesty v okolí Hodžovho námestia sú však naďalej blokované množstvom protestujúcich. Na mieste sú už policajní ťažkoodenci. Voči demonštrantom zatiaľ nezasiahli. Bránia im však v rozšírení blokácie aj na ďalšie komunikácie v centre mesta. (TASR) Na demonštrácii vystúpil aj exprezident Ivan Gašparovič. Hlavná ulica sa zmenila na korzo a ľudia sa prechádzajú z jednej demonštrácie na druhú. V oboch prípadoch rezonuje najmä očkovanie, petícia a neschopnosť súčasnej vlády. Zablokovali už aj podchod pod Hodžovým námestím, Staromestskú ulicu a mieria ďalej. Polícia zatiaľ nezasiahla a nedarí sa jej dostať dav pod kontrolu. (TASR) Priaznivci Smeru sa stretli pri morovom stĺpe v Košiciach . Fico v prejave spomenul prezidentku v súvislosti s referendom o predčasných voľbách. Zhromaždenie je pokojné, prišlo niekoľko tisíc ľudí.Prítomným policajtom sa im v tom zatiaľ nepodarilo zabrániť. Na komunikáciu mieria pritom ďalšie desiatky ľudí. Doprava v okolí je obmedzená. (TASR) Okolie Ústavného súdu je ohradené a strážia ho policajti. Práve tam avizoval predseda Smer-u Robert Fico na bilboardoch miesto stretnutia.Aktivisti z platformy Otvorené Košice s transparentmi proti Ficovi a Kotlebovcom ticho stoja pri Františkánskom kostole. Okolo nich prechádzajú priaznivci Smeru. Dochádza tam k slovným potýčkam, rieši to aj polícia. - Pokračuje aj protest v Bratislave. Dav protestujúcich, ktorý sa po prejave viacerých rečníkov pohol z Hodžovho námestia, došiel až ku schodom vedúcim do budovy Národnej rady SR. Pokračovať ďalej im bránia desiatky policajných ťažkoodencov. Kričia heslá proti vláde i zástupcom parlamentu.Bratislavský dopravný podnik upozorňuje, že premávku niektorých liniek mestskej hromadnej dopravy, ktorú musel pre presun davu prerušiť, už obnovil. Cestujúci, ale aj vodiči individuálnej dopravy však musia počítať s istými obmedzeniami na Palisádach a v okolí Národnej rady SR. (TASR) Práve sa začal protest Republiky v Košiciach, pri Dolnej bráne na Hlavnej ulici. Zatiaľ sa zhromaždila zhruba tisícka priaznivcov, na mieste je už aj Milan Uhrik a Milan Mazurek, informuje náš košický reportér Róbert Hakl.Dav stoviek ľudí, ktorý doteraz protestoval na Hodžovom námestí pred Prezidentským palácom v Bratislave, sa pohol a  keďže sa protestujúci presúvajú po ceste. Počas toho skandujú rôzne heslá, v rukách držia transparenty i štátne vlajky. Priebeh doterajšieho zhromaždenia na Hodžovom námestí bol pokojný. Dav sa pohol po tom, ako skončili prejavy viacerých rečníkov. (TASR), aby bola dodržaná 50-metrová bezpečnostná vzdialenosť od budovy. Zásah sprevádzali i potýčky. Polícia zadržala aj dvoch protestujúcich.Pred parlamentom zasahoval aj antikonfliktný tím. Pripravení boli aj policajní ťažkoodenci. Po zadržaní jedného z protestujúcich sa skupina demonštrantov začala pomaly presúvať na Hodžovo námestie, kde aktuálne prebieha protest stoviek ľudí.„V čase po 13.00 h boli z dôvodu protiprávneho konania na Námestí Alexandra Dubčeka obmedzené na osobnej slobode dve osoby, ktoré boli následne eskortované na policajné oddelenie,\" potvrdila bratislavská polícia. (TASR)V hlavnom meste sa protestuje na Hodžovom námestí i pred Národnou radou (NR) SR, avizované je aj zhromaždenie na Námestí slobody.Pred prezidentským palácom sa už o 13. hodine začali zhromažďovať odporcovia vlády. Na situáciu dohliada polícia, ktorá prijala adekvátne opatrenia a navýšila počet policajtov v teréne. Okrem toho budú súčinní aj mestskí policajti z Bratislavy a Útvar zásahovej jednotky a kynológie.V hlavnom meste sa protestujúci chcú stretnúť hneď na niekoľkých miestach. V skupinách na sociálnych sieťach spomínajú Úrad vlády SR či Prezidentský palác.Mestská časť Staré mesto už v tejto súvislosti avizovala aj uzatvorenie záhrady za prezidentským palácom. „V stredu 1. septembra bude Prezidentská (Grassalkovichova) záhrada ZATVORENÁ. Ide o bezpečnostné opatrenie súvisiace s ohláseným protestným zhromaždením občanov, očakávanou vysokou koncentráciou ľudí a s tým súvisiacim rizikom poškodenia mobiliáru záhrady. O uzavretie záhrady požiadala Staré Mesto z bezpečnostných dôvodov Kancelária prezidenta SR,“ píše na sociálnej sieti mestská časť.V Košiciach sa majú ľudia zhromaždiť o 16-tej hodine pred Ústavným súdom SR. Organizátor na sociálnej sieti informuje, že chcú pokojné a mierumilovné zhromaždenie.", "datetime": ""}
{"url": "https://www.aktuality.sk/clanok/f5s12ts/pocas-navstevy-papeza-budu-pre-pesich-vytvorene-koridory/", "title": "Počas návštevy pápeža budú pre peších vytvorené koridory", "body": "Pápež František v liturgickom priestore pred mestskou športovou halou odslúži liturgiu sv. Jána Zlatoústeho. TASR o tom informoval hovorca mesta Vladimír Tomek.Pešia trasa pre pútnikov prichádzajúcich zo železničnej a autobusovej stanice bude vedená po chodníkoch pre peších na uliciach Masarykova a Škultétyho. Rovnaká pešia trasa je určená aj pre pútnikov, ktorí vystúpia z autobusov na Masarykovej ulici.\"Na križovatke ulíc Škultétyho a Budovateľská budú organizátori usmerňovať pútnikov k vstupnej bráne č. 1, cez ulice Budovateľská a Štúrova, alebo k vstupnej bráne č. 2, cez ulice Škultétyho, Železničiarska a Francisciho,\" povedal Tomek.Pútnici, ktorí vystúpia z autobusov kyvadlovej dopravy na zastávke MHD Prešovská univerzita, budú podľa jeho slov usmerňovaní organizátormi k vstupnej bráne č. 2, cez Ulicu 17. novembra, po chodníku pre peších a následne po uzatvorenej cestnej komunikácii.\"Pútnici, ktorí prídu na podujatie osobnými autami, budú mať zabezpečenú kyvadlovú dopravu zo záchytných parkovísk v obci Malý Šariš, v meste Veľký Šariš a z novovybudovaného úseku D1 Prešov – západ. Z ostatných záchytných parkovísk bude pre pútnikov k dispozícii bezplatná MHD,\" dodal Tomek.Presný rozpis záchytných parkovísk pre osobné autá aj s bližšími informáciami nájdu záujemcovia na webstránke mesta www.presov.sk.Pápež František počas svojej návštevy Slovenska v septembri (12. - 15. 9.) navštívi Bratislavu, Košice, Prešov a Šaštín.", "datetime": ""}
{"url": "https://www.aktuality.sk/clanok/ttmjm1r/exminister-obrany-liska-ma-majetok-za-vyse-pat-milionov-eur-na-otazky-neodpoveda/", "title": "Exminister obrany Liška má majetok za vyše päť miliónov eur. Na otázky neodpovedá", "body": "V rokoch 2003 až 2006 bol ministrom obrany. Z funkcie odstúpil po leteckom nešťastí v Hejciach, pri ktorom zahynulo 42 ľudí. Vrátil sa do parlamentných lavíc, v ktorých pôsobil do roku 2010.Rok predtým začal stavať milionársku vilu v pokojnej časti Trenčína. Okrem nej sa dostal k významným majetkom v Chorvátsku aj k developerskej firme, ktorá postavila pri Trenčíne 15 domov.Vo svojom prvom majetkovom priznaní za rok 2004 neuvádzal vlastníctvo žiadnych nehnuteľností.Len pár kilometrov od Trenčína v tichej mestskej časti Kubrá blízko lesa vyrástlo 15 nových rodinných domov a dve veľké vily. Na ďalších stavbách sa práve pracuje.Za developmentom stojí firma Dolná Kopanica expolitika SDKÚ Juraja Lišku – spoločnosť má podľa účtovnej závierky aktíva vo výške 4,8 milióna eur. Spomínaných 15 domov má podľa odborníka z regiónu hodnotu viac ako tri milióny eur.Okrem nich vyrástli priamo pod lesom aj dve nadštandardné vily. Vlastnia ich deti Juraja Lišku. Hodnotu každej z nich – s dvoma poschodiami a zastavanou plochou vyše 200 metrov štvorcových – odhadol odborník z oblasti realít na milión eur.Liška vlastní firmu Dolná Kopanica od roku 2011. Kúpil ju od svojho známeho, podnikateľa Jaroslava Závodského.Liška s ním bol spojený už v minulosti – a najmä v čase svojho odchodu z SDKÚ. V roku 2008 sa pohádal so šéfom strany Mikulášom Dzurindom, ktorý Liškovi . Liška vtedy vyzval Dzurindu na odstúpenie.Deň predtým sa podnikateľ Závodský sťažoval na údajný netransparentný predaj pozemkov v Trenčianskych Tepliciach.„To mu dal pán podnikateľ také príkazy, že sa musí takto strápňovať?“ vyjadril sa Dzurinda.„Keďže sa nedarí tomuto podnikateľovi (Závodskému) napĺňať svoje plány, rastie napätie. Ja som nikdy nevisel na šnúrke žiadneho mecenáša. Osobne sa domnievam, že toto je hlavný problém pána Lišku,“ dodal šéf SDKÚ, ktorý sa k podobne tvrdému slovníku uchyľoval len zriedka. V Závodského hoteli Most slávy sa  strany Liga, ktorú chceli v roku 2008 rozbehnúť Liška a Robert Nemcsics – bývalý minister hospodárstva za stranu ANO Pavla Ruska.Liška odmietol povedať, za akú sumu získal od Závodského firmu Dolná Kopanica. Zaujímavé tiež je, že Závodský si kúpil v Liškovom projekte dom.Časť pozemkov z tohto developmentu získala firma Dolná Kopanica – ešte vo vlastníctve Jaroslava Závodského – . Zámena spred šestnástich rokov rezonovala v médiách pre  v prospech Závodského – podporovateľa SDKÚ s rovnakým straníckym zafarbením ako vtedajšie vedenie mesta. K primátorovi Cellerovi mal blízko aj Liška.Zámena pozemkov bola pre mesto nevýhodná z dôvodu, že Závodský sa s ním dohodol na zámene pozemkov s rovnakou rozlohou, mestu však ponúkol menej lukratívne pozemky. Vtedajší viceprimátor Boc pripustil, že pozemky od mesta majú vyššiu cenu, dodal však, že „kritériom bola rovnaká rozloha“.Podnikateľ predtým podľa viacerých ľudí z regiónu Lišku podporoval v primátorských voľbách v roku 2002, v ktorých zvíťazil.Juraj Liška kúpil ako primátor luxusné Audi A6 od Závodského firmy Araver.Pár stoviek metrov od pozemku, na ktorom vyrástli Liškove developmenty, sa nachádza exministrova vila.Dvojposchodový kolos na zastavanej ploche 637 metrov štvorcových sa nachádza priamo pod lesom na pozemku s rozlohou viac ako 3-tisíc metrov. Na pozemku má Liška upravenú záhradku, bazén aj umelé jazierko.Podľa stavebného povolenia bola cena vily 590-tisíc eur. Podľa realitného makléra z oblasti Trenčína má dnes vyššiu hodnotu – 850-tisíc eur.Podľa dokumentov zo stavebného konania má Liška v suteréne vináreň a archív. Dom má štyri šatne, dve schodiská, tri spálne, galériu a miestnosť s kanadskou vírivkou Beachcomber.Dodávateľom stavby bola trenčianska developerská spoločnosť Monolit Slovakia.Liška neodpovedal na otázky týkajúce sa jeho vily. Jasno v tom, ako získal svoj , nemajú ani miestni. „To je jeho problém,“ odpovedá muž, ktorý býva o niekoľko domov ďalej.„Na pána Lišku by sme nenabonzovali. To je náš stály zákazník a veľmi dobrý človek,“ hovorí pracovníčka v neďalekom pohostinstve.Liška nebuduje rozsiahle majetky iba na Slovensku, ale aj v Chorvátsku. O budove, ktorú stavia v Chorvátskom Bibinje – a vlastnia ju jeho deti –, .„Ceny sa tu pohybujú okolo tritisíc eur za štvorcový meter. Pod to asi nepôjdeme,“ vyjadril sa v minulosti Liška k možnému predaju nehnuteľností pre Plus 7 dní.Palác s pôdorysom 325 metrov a troma poschodiami by pri takejto cene za meter mal hodnotu tri milióny eur. Týždenník informoval aj o  Liškových majetkov. Podľa Plus 7 dní vlastnil tri apartmány v 6-apartmánovom dome, ktorý dal v minulosti sám postaviť.„Pred vstupom do politiky som podnikal a keď som z nej odišiel, podnikám znova,“ vyjadril sa vtedy exminister. Liška bol známy podnikaním s fínskymi saunami – do roku 2018 bol majiteľom firmy Finskka.Zisk firmy však v žiadnom roku neprekročil 50-tisíc eur a za posledných 10 rokov vygenerovala stratu 200-tisíc eur. Z podnikania, ktorému sa Liška venoval pred vstupom do politiky, teda svoj miliónový majetok získať nemohol.Juraj Liška v telefonáte svoje majetkové pomery vysvetliť nechcel. „Ja nebudem komentovať nič, ja som súkromná osoba,“ odvetil hneď po otázke na jeho development.„Ja už nebudem nič komentovať, rozumiete mi?“ reagoval na otázku, či nie je logické pýtať sa na jeho niekoľkomiliónový majetok.„Ešte raz, ja už 15 rokov nie som minister, nemám žiadny pocit, že mám niečo komentovať. Podnikal som predtým, budem podnikať ďalej, prosím vás, dovidenia,“ dodal exminister.Liška síce už pred vstupom do politiky podnikal s firmou predávajúcou sauny, avšak v čase vstupu do politiky nevykazoval žiadny nehnuteľný majetok – iba šperky a zbierku obrazov.„Už som vám povedal, že som mimo verejného života niekoľko rokov a nemienim sa už k ničomu verejne vyjadrovať. Ďakujem za pochopenie,“ odpísal Liška na písomne zaslané otázky.", "datetime": ""}
{"url": "https://www.aktuality.sk/clanok/jveryc7/koronavirus-nove-pripady-pribudaju-v-rakusku-ovela-rychlejsie-ako-na-slovensku/", "title": "Koronavírus: Nové prípady pribúdajú v Rakúsku oveľa rýchlejšie ako na Slovensku", "body": " Grécko ponúklo vo štvrtok nezaočkovaným zdravotníkom v krajine  proti ochoreniu COVID-19. Stovky tých, ktorí proti povinnému očkovaniu protestovali a dočasne im pozastavili výkon zamestnania, majú možnosť na návrat. (TASR)Taliansko začne koncom septembra ponúkať  vakcíny proti koronavírusu pre ohrozené skupiny ľudí – napríklad ľudom s oslabenou imunitou. V budúcnosti možno tiež zavedie povinné očkovanie pre všetkých svojich obyvateľov. Vo štvrtok to oznámila talianska vláda, informovali agentúry DPA a Reuters. (TASR)V niekoľkých školách v českej metropole Praha začali odoberať vzorky z kanalizácií, aby tak včasne zistili, či sa v školách šíri koronavírus. Takýto spôsob testovania je lacnejší ako testovanie samotných žiakov, informovala vo štvrtok spravodajská televízia ČT24. (TASR) Ďalšími výhercami 10 000 eur sú Zuzana z Vranova nad Topľou, Peter z Rimavských Zalužian, Jaroslav z Bidoviec, Marta z Jahodnej a Ján z Malaciek.Francúzsky prezident Emanuel Macron vyzval vo štvrtok deti, ktoré sa po prázdninách vracajú do škôl,  proti koronavírusu, informovala agentúra Reuters. (TASR)Vakcíny Janssen vyrobené na africkom kontinente , čo znamená aj koniec exportu do Európy. Vyhlásil to vo štvrtok splnomocnenec Africkej únie pre vakcíny proti COVID-19 Strive Masiyiwa. Správu priniesla agentúra AP. (TASR)Korona odstavila ďalšie kinopremiéry. Ladislav Bariak píše, . Niektoré regály v obchodných domoch v Británii sú prázdne. Môže za to nedostatok pracovníkov, ako napríklad zberačov ovocia či vodičov kamiónov.Pri vstupe do Severného Macedónska s úmyslom zostať v krajine sú cestujúci od stredy (1. 9.) povinní preukázať sa negatívnym výsledkom testu, potvrdením o očkovaní dvoma dávkami vakcíny alebo o prekonaní ochorenia COVID-19. Ministerstvo zahraničných vecí o tom informuje na svojom webe. (TASR)V uplynulých 24 hodinách pribudlo v Maďarsku 262 prípadov nákazy novým druhom koronavírusu, kým deň predtým potvrdili iba 194 infikovaných. Vyplýva to z údajov, ktoré vo štvrtok zverejnil operačný štáb na webovej stránke koronavirus.gov.hu. (TASR)Rakúsko je na tom horšie ako Slovensko nielen v počte prípadov, ale aj v počte úmrtí na milión obyvateľov. Z okolitých krajín pribúdajú nové prípady koronavírusu najrýchlejším tempom v Rakúsku. Najlepšia situácia je naopak v Poľsku. Pri celounijnom porovaní je pandemická situácia na Slovensku stále priaznivá. Najviac prípadov na 100-tisíc obyvateľov pribudlo za ostatné dva týždne na juhu Francúzska či v Severnom Írsku.Vyplýva to z údajov z aktualizovanej mapy, ktorú dnes zverejnilo Európske centrum pre prevenciu a kontrolu chorôb (ECDC).Štátny ústav pre kontrolu liečiv (ŠÚKL) eviduje v súvislosti s očkovaním proti novému koronavírusu k strede (1. 9.) . Z celkového počtu hlásení bolo 928 vyhodnotených ako závažných. Ústav o tom informuje na svojom webe. (TASR)Chorvátske inštitúcie naďalej striktne kontrolujú všetky podmienky na vstup do tejto krajiny. Aktuálne podmienky platia minimálne do 15. septembra, prípadne do odvolania. (TASR)Policajti za ostatný týždeň, konkrétne od 23. 08. 2021 do 29. 08. 2021 (34. týždeň), zistili:Policajti vybavili napomenutím tri prípady, uložili 22 pokút za 790 eur a 116 prípadov postúpili na príslušné regionálne úrady verejného zdravotníctva. Skontrolovali viac ako 34.000 osôb.Informovala o tom hovorkyňa policajného prezídia Denisa Bárdyová.Očkovanie voči ochoreniu COVID-19 je dostupné v ambulanciách po celom Slovensku. 374 lekárov už vo svojich ambulanciách reálne očkuje, v centrálnom registri zmlúv je uzavretých 463 kontraktov. Doteraz prejavilo záujem spolu 634 lekárov z celého Slovenska.Informovala o tom hovorkyňa rezortu zdravotníctva Zuzana Eliášová.Európske centrum pre prevenciu a kontrolu chorôb (ECDC) vo štvrtok vyzvalo krajiny, aby sa v boji proti novému koronavírusu zamerali na prvotný vakcinačný program . Tú viaceré krajiny začali používať s cieľom zastaviť šírenie nákazlivejšieho variantu delta. Informovala o tom agentúra AP.(TASR), pozitívnych je 15 pracovníkov a na výsledky ďalších testov sa stále čaká. Pre TASR to potvrdila hovorkyňa siete nemocníc Svet zdravia Jana Fedáková. (TASR)V austrálskom štáte Viktória pribudlo . (TASR)Univerzitná nemocnica L. Pasteura Košice zriadila ďalšie Mobilné odberové miesto (MOM) vo svojom areáli na Rastislavovej ulici. Nachádza sa na hlavnej trase areálu, približne 70 metrov od hlavného vstupu. Nové mobilné odberové miesto slúži najmä verejnosti na testovanie antigénovými testami. Test stojí 5 eur. Odvetvie cestovného ruchu patrí medzi najviac postihnuté pandémiou nového koronavírusu. Čakajú ho preto významné zmeny. Hoci počas letných mesiacov došlo medziročne k oživeniu, odvetvie nedosahuje ani zďaleka výkonnosť spred dvoch rokov. Vyplýva to z analýzy spoločnosti Coface. (TASR) Spolková krajina Burgenland, ktorá má najvyššiu mieru zaočkovanosti v Rakúsku, usporiada očkovaciu lotériu s cieľom ešte viac zvýšiť počet vakcinovaných. Hlavnou cenou bude osobný automobil. Okrem toho bude možné vyhrať mobilný telefón, darčekový kôš s vínom či poukážku na wellness. (TASR)Členovia Slovenského združenia pekárov, cukrárov a cestovinárov (SZPCC) ocenia vo štvrtok na valnom zhromaždení vo Valči v okrese Martin ľudí mimo ich profesie, ktorí počas pandémie mimoriadne pomohli k plynulému zásobovaniu čerstvým chlebom, pečivom, koláčmi a cestovinami. (TASR)Celkový počet zaočkovaných osôb prvou dávkou vakcíny je 2 383 062 za predchádzajúci deň pribudlo 256 očkovaných. Druhú dávku vakcíny už dostalo 2 171 912 ľudí, uplynulý deň sa zaočkovalo 204 ľudí. Upozornila na to iniciatíva Veda pomáha. TASR o tom informoval za iniciatívu Martin Šuster.„S otvorením školského roku sa výrazne zvýšia kontakty medzi deťmi. Mnohí rodičia stále zvažujú, či je vhodné zaočkovať svoje deti. Iniciatíva Veda Pomáha - COVID-19 by im chcela pri tomto rozhodovaní pomôcť,“ povedal.  V nemocniciach je hospitalizovaných 97 pacientov, z nich potvrdené ochorenie má 71 ľudí. Na JIS sú 13 pacienti, podporu umelej pľúcnej ventilácie potrebuje 4 osoby. Informuje o tom rezort zdravotníctva. V USA bolo od 1. marca znehodnotených viac ako 15 miliónov dávok vakcín proti koronavírusu.. Okrem rozbitých ampuliek, pokazených chladničiek a chýb pri riedení vakcíny sa stáva aj to, že dávky vakcíny pripravené na podanie sa nevyužijú a musia sa po niekoľkých hodinách zlikvidovať. (TASR) Zo včerajších 3 468 otestovaných PCR testami, pribudlo 178 nových prípadov. Dobrou správou je, že nepribudli žiadne nové úmrtia a nezmenila sa ani situácia v nemocniciach. Žilinská nemocnica informuje, že  nie starším ako 72 hodín.Pri akútnych príjmoch, vrátane pôrodov, nie je možné takéto testovanie vopred naplánovať a zabezpečiť, podmienka sa preto netýka neodkladných – urgentných stavov. Pre deti do troch rokov je realizovaný PCR test v prípade, ak spĺňa klinické alebo diagnostické kritériá (príznaky, kontakt s pozitívnou osobou a iné).Čoraz viac firiem hľadá zamestnancov, ktorí sa už vôbec nemusia ukázať na pracovisku, teda na domácku prácu. Vyplýva to z aktuálnych dát portálu Profesia.sk, o ktorých vo štvrtok informovala hovorkyňa portálu Nikola Richterová. Oproti predpandemickému obdobiu stúpol počet takýchto ponúk 13-násobne. (TASR)V Latinskej Amerike a Karibiku nemá očkovanie proti Covidu-19 dokončených 75 percent populácie, informovala o tom Panamerická zdravotnícka organizácia (PAHO). V niektorých amerických štátoch sa pritom epidemická situácia výrazne zhoršuje. (ČT24) V niektorých iných európskych krajinách už zaviedli alebo zavádzajú povinné očkovanie vybraných skupín. Na Slovensku je povinné očkovanie niektorých skupín nateraz len v rovine odborných diskusií, no už teraz sa niektoré koaličné strany stavajú proti takejto ceste. . Úrad verejného zdravotníctva radí, že deti je potrebné do školy vybaviť okrem rúška, ktoré majú na tvári,  v mikroténovom vrecúšku. Rúška môžu byť jednorazové alebo plátenné (ideálne z bavlny alebo husto tkanej látky). (TASR)Výnimku z povinnosti nosiť rúško majú deti do 6 rokov, deti v materskej škole a v registrovaných nesieťových zariadeniach, žiaci so závažnými poruchami autistického spektra, so sluchovým postihnutím, alebo so stredným a ťažkým mentálnym postihnutím a ich pedagógovia.Pri prvom nástupe do školy, a potom aj po každom prerušení dochádzky do školy v trvaní 3 a viac po sebe nasledujúcich dní (vrátane víkendov a sviatkov), rodič predkladá „Písomné vyhlásenie o bezpríznakovosti“ žiaka. Žiak s príznakmi musí zostať doma. Informuje o tom rezort zdravotníctva. Vyplýva to z Covid Semaforu ministerstva školstva. Dánsko, prvá krajina, ktorá pred šiestimi mesiacmi zaviedla covid pasy, zrušilo v stredu požiadavku preukazovať sa nimi na väčšine verejných miest. Vláda severského štátu to urobila len niekoľko dní predtým, ako zruší všetky pandemické obmedzenia.Tento krok prichádza napriek obavám zo štvrtej vlny šírenia koronavírusu v Európe. Hoci epidémia je v Dánsku pod kontrolou, aj vďaka vysokému percentu zaočkovaných obyvateľov, predstavitelia varovali, že ani zďaleka sa neskončila. (TASR) zhruba pol miliónu ľudí s veľmi oslabenou imunitou. Britský minister zdravotníctva Saji Javida uviedol, že Národná zdravotná služba (NHS) ponúkne tretiu dávku tým ľuďom, ktorí „po prvých dvoch dávkach možno získali pred vírusom nižšiu ochranu“. (TASR)", "datetime": ""}
{"url": "https://www.aktuality.sk/clanok/rcqndjv/koronavirus-aj-v-najblizsich-siedmich-dnoch-je-mozne-ockovanie-bez-registracie/", "title": "Koronavírus: Aj v najbližších siedmich dňoch je možné očkovanie bez registrácie", "body": "Aj v najbližších siedmich dňoch bude mať verejnosť možnosť dať sa zaočkovať proti ochoreniu COVID-19 bez predchádzajúcej registrácie. Očkovať sa bez čakania môžu deti aj dospelí. Očkuje sa všetkými dostupnými vakcínami. Pripomenula to hovorkyňa Ministerstva zdravotníctva (MZ) SR Zuzana Eliášová. Očkovanie bez registrácie funguje v každom kraji. Kompletný zoznam miest a časov, kde a kedy môže verejnosť využiť očkovanie bez registrácie, je možné nájsť na stránke rezortu zdravotníctva. „Jednodávkovou vakcínou Janssen sa budúci týždeň môžu dať zaočkovať aj návštevníci podujatia Furmanské preteky ťažných koní v Detve. Očkovanie však bude záujemcom dostupné aj počas sviatočných dní, či už v nedeľu 29. augusta alebo v stredu 1. septembra,“ spresnila Eliášová.V stredu 1. septembra bude pre záujemcov o očkovanie vo veku od 12 do 16 rokov pripravené vakcinačné centrum v bratislavskej Poliklinike Mlynská dolina (od 8.00 do 16.00 h ), v Leviciach (Nemocnica AGEL, od 9.00 do 10.00 h), v Kežmarku (Nemocnica AGEL, od 10.00 do 12:00 h), v Dolnooravskej nemocnici (od 7.30 do 12.00 h), v žilinskej Fakultnej nemocnici s poliklinikou (od 16.00 do 18.15 h) a predpoludním (od 10.00 do 12.00 h) aj v Nemocnici AGEL v Krompachoch. „Mladí záujemcovia sú očkovaní vakcínou Comirnaty, teda Pfizer/BioNTech,“ dodala Eliášová.Očkovanie bez registrácie bude v sviatočnú stredu fungovať aj pre dospelých záujemcov. Vakcínou od Pfizer/BioNTech sa bude očkovať v Nitrianskom, Košickom, Prešovskom aj v Bratislavskom kraji. Záujemcovi stačí prísť do vakcinačného centra s občianskym preukazom a s preukazom poistenca.", "datetime": ""}
{"url": "https://www.aktuality.sk/clanok/4xvpb2c/koronavirus-iba-plne-vyuzitie-moznosti-skolskeho-semaforu-zabezpeci-dostatok-pohybu-nasich-ziakov/", "title": "Koronavírus: Iba plné využitie možností školského semaforu zabezpečí dostatok pohybu našich žiakov", "body": "Ministerstvo školstva sa pri koncipovaní pravidiel fungovania nového školského roka riadi platnými vyhláškami Úradu verejného zdravotníctva, nariadeniami vlády a tiež Covid automatom. Pre sprehľadnenie opatrení vytvoril rezort jednoduchý manuál – Školský semafor, ktorý obsahuje všetky potrebné informácie.Sekcia športu ministerstva školstva dlhodobo komunikovala s epidemiológmi, hygienikmi, či konzíliom odborníkov, aby zabezpečili maximálne možné podmienky pre realizovanie pohybových aktivít na školách.Miera uvoľnenia opatrení v rámci športu závisí od farby okresu, v ktorom sa daná škola nachádza. Telesná a športová výchova je napríklad v zelenej a oranžovej farbe Covid automatu povolená v exteriéri aj interiéri. V prípade priaznivých klimatických podmienok rezort odporúča vykonávať tieto aktivity najmä na školskom dvore. „V interiéri je dôležité, aby sa minimalizovalo premiešavanie tried. Na telesnej výchove môžu žiaci cvičiť bez rúška,“ pripomenul štátny tajomník pre šport Ivan Husár.Školské telocvične je možné v novom školskom roku využívať na vyučovanie telesnej a športovej výchovy či na krúžkovú činnosť. Takisto ich je možné prenajímať športovým klubom alebo organizáciám. Športové krúžky v rámci školských klubov detí je možné realizovať s minimalizovaním premiešavania tried. Po skončení vyučovania je možné realizovať aj športové krúžky organizované športovými klubmi podľa športového Covid automatu v režime tréningov športových klubov.Ministerstvo školstva zároveň odporúča lyžiarske kurzy alebo iné organizované viacdňové pohybové aktivity neorganizovať. A to najmä z dôvodu možných komplikácii pri zhoršení pandemickej situácie a tiež storno poplatky.„Od riaditeľov a zriaďovateľov škôl očakávame súlad nimi prijatých pandemických opatrení v ich školách s odporúčaniami ministerstva. Týmto spôsobom všetci spoločne prispejeme k tomu, aby sa naše deti čo najviac hýbali a posilňovali tým vlastnú imunitu,\" dodáva na záver Husár.", "datetime": ""}
{"url": "https://www.aktuality.sk/clanok/65pkb82/koronavirus-online-piatkovy-prirastok-novych-pripadov-opat-prekrocil-stovku/", "title": "Koronavírus ONLINE: Piatkový prírastok nových prípadov opäť prekročil stovku", "body": "– –– – Česko má za uplynulé dva týždne 25 nových prípadov nákazy na sto-tisíc obyvateľov, zostáva tak na treťom mieste medzi jeho susednými krajinami. Druhé je Nemecko s počtom 125 prípadov. Najhoršie je stále Rakúsko, kde evidujú 181 nových prípadov na sto-tisíc obyvateľov za 14 dní. Naopak, najlepšia situácia je v Poľsku, ktoré má sedem prípadov. (ČT24)Úrad verejného zdravotníctva upozorňuje na zmenu režimu pre pendlerov, ktorá bude platiť od 30. augusta.V nemeckej metropole Berlín v sobotu protestovalo niekoľko tisíc ľudí proti vládnym nariadeniam súvisiacim s koronavírusom, a to aj napriek tomu, že nemecká polícia tieto protesty zakázala. (TASR): V Nemecku je proti koronavírusu  už viac ako 60 percent obyvateľov. V krajine tak dostalo vakcínu už približne 50 miliónov ľudí. (TASR) proti ochoreniu COVID-19, čo je vôbec najvyšší počet zaznamenaný za jediný deň od začiatku očkovania v krajine. Informovala o tom v sobotu agentúra AFP s odvolaním sa na tamojšie ministerstvo zdravotníctva.(TASR)Dvaja ľudia zomreli po tom, čo boli očkovaní vakcínou proti koronavírusu od firmy Moderna. Obaja dostali dávky z kontaminovanej šarže, ktorej používanie v krajine zastavili.(TASR)Najviac pozitívne testovaných RT-PCR testami bolo v Prešovskom kraji (32), nasleduje Košický (22), Trenčiansky (21), Bratislavský (19), Žilinský (13), Banskobystrický (7), Nitriansky (7) a Trnavský (1). Je medzi nimi 67 mužov a 55 žien. Celkový počet pozitívne testovaných mužov je 188 449 a žien 206 208.Celkový počet zaočkovaných osôb prvou dávkou vakcíny je 2 370 410 za predchádzajúci deň pribudlo 3 275 očkovaných. Druhú dávku vakcíny už dostalo 2 151 493 ľudí, uplynulý deň sa zaočkovalo 5 594 ľudí.Záujem o očkovanie na Kysuciach a Orave nezvýšil ani pápež.  Téme sa venovala Magdaléna Palúchová. Aj najbližší týždeň sa bude očkovať bez registrácie v desiatkach očkovacích miest po celom Slovensku. Informovalo o tom ministerstvo zdravotníctva na sociálnej sieti. Presný zoznam miest ", "datetime": ""}
{"url": "https://www.aktuality.sk/clanok/792w4em/tunel-horelica-je-do-konca-vikendu-uzavrety/", "title": "Tunel Horelica je do konca víkendu uzavretý", "body": "Národná diaľničná spoločnosť (NDS) upozorňuje na úplnú uzáveru cesty prvej triedy I/11A v úseku km 4,300 - 5,200, vrátane tunela Horelica. Dôvodom je pravidelný servis technológií a stavby tunela. Obmedzenie platí od soboty rána do nedele (29. 8.) do 22.00 h. TASR o tom informovala vedúca oddelenia komunikácie NDS Eva Žgravčáková.Doprava bude podľa slov NDS presmerovaná v smere do Žiliny pred tunelom z cesty I/11A na I/11B (tzv. malý obchvat Čadce), s pokračovaním po I/11, resp. III/2017 až po mimoúrovňovú križovatku v Krásne nad Kysucou.V smere do Čadce bude doprava odklonená z I/11A na miestnu komunikáciu v Oščadnici, po III/2013 na cestu I/11 a následne po I/11B sa vráti na I/11A.", "datetime": ""}
{"url": "https://www.aktuality.sk/clanok/pbsjvp0/slovaci-vlani-cestovali-na-dovolenky-hlavne-autami-ich-vyuzitie-dosiahlo-rekord/", "title": "Slováci vlani cestovali na dovolenky hlavne autami, ich využitie dosiahlo rekord", "body": "Slovenským fenoménom domáceho cestovania je, že približne každá druhá cesta je spojená s ubytovaním u príbuzných, u priateľov, alebo na vlastnej chalupe. Vyplýva to z údajov zo zisťovania v domácnostiach, ktoré zverejnil Štatistický úrad (ŠÚ) SR v publikácii Základné ukazovatele za dovolenkové a služobné cesty za rok 2020.Pokles počtu ciest s prenocovaním sa minulý rok oveľa viac dotkol zahraničných pobytov, ktoré klesli až o 81 %. ŠÚ poukázal na to, že pri cestovaní do zahraničia tvorili posledné roky väčšinu, približne dve tretiny pobytov, dlhodobé cesty na štyri a viac nocí. Práve dlhodobé pobyty za hranicami zaznamenali v roku 2020 najprudší prepad, medziročne sa ich počet znížil až o 84 %.Z hľadiska cieľa cesty lákali Slovákov za hranice najmä návštevy miest, tie dlhodobo dominujú častejším krátkodobým pobytom. Na druhej priečke sú pobyty pri mori. Tie zaznamenali v roku 2020 prudký útlm, vlani ich Slováci absolvovali len 184 000, rok pred pandémiou vyše 1,4 milióna.Pre Slovákov je v rámci zahraničného cestovného ruchu už dlhodobo najviac navštevovanou krajinou Česká republika. Vlani tam podľa ŠÚ absolvovali 323 000 krátkodobých aj dlhodobých pobytov, čo je však len na štvrtinovej úrovni roka 2019. Najpopulárnejšími destináciami pre obyvateľov SR boli vlani aj Chorvátsko, Rakúsko či Maďarsko.K štrukturálnym zmenám prišlo aj v ubytovaní počas pobytov v zahraničí. Návštevníci častejšie ako v predošlých rokoch bývali u príbuzných a priateľov, alebo si prenajímali ubytovanie na súkromí na úkor hotelov.Zmenili sa aj pomery medzi využívaním leteckej a pozemnej dopravy. „Kým v roku 2019 leteli Slováci aerolinkami na 31 % zahraničných pobytov, v roku 2020 išlo len na 13 %. Naopak, podiel využitia áut počas zahraničných ciest dosiahol v minulom roku rekordných 71 %,“ skonštatovala riaditeľka odboru metodiky a syntézy podnikových štatistík ŠÚ SR Veronika Töröková. Aj v domácom turizme sa prejavil nárast počtu pobytov, na ktoré cestovali Slováci autami.V domácom turizme dlhodobo početne prevládajú kratšie cesty do troch nocí, a tak to bolo aj vlani, keď tvorili takmer 72 % zo všetkých pobytov na Slovensku. Záujem o pobyty na vidieku sa zároveň znižoval pomalšie, ako záujem o cesty do miest.Približne každá druhá cesta v rámci domáceho cestovania je podľa ŠÚ spojená s ubytovaním u príbuzných či priateľov, alebo na vlastnej chalupe. Tento trend sa vlani udržal, neprenajaté ubytovanie tvorilo 49 % zo všetkých ciest, pričom sa medziročne mierne zvýšilo využitie vlastných ubytovacích zariadení. Ľudia si zároveň častejšie prenajímali izby či celé chalupy ako v predošlých rokoch a, naopak, menej využívali ubytovanie v hoteloch či iných hromadných ubytovacích zariadeniach.Z hľadiska regiónov sa najviac domácich pobytov Slovákov tradične realizuje v okrese Poprad (Vysoké Tatry) a platilo to aj vlani. Do top 5 najčastejšie navštevovaných lokalít patrili podľa ŠÚ aj okresy Liptovský Mikuláš, Bratislava, Žilina a Nové Zámky. Najvýraznejší prepad počtu hostí mali okresy Bratislavy (pokles o 66 %) a Piešťany (o 61 %).", "datetime": ""}
{"url": "https://www.aktuality.sk/clanok/4b8f7m9/biskupi-vyzvali-veriacich-aby-sa-registrovali-a-prisli-na-stretnutie-s-papezom/", "title": "Biskupi vyzvali veriacich, aby sa registrovali a prišli na stretnutie s pápežom", "body": "Slovenskí biskupi v apoštolskom liste vyzvali veriacich, aby sa prihlásili a prišli na stretnutia s pápežom Františkom. Tých, ktorí pri platných podmienkach môžu prísť, povzbudili k registrácii. Prihovoril sa aj veriacim, ktorí sa návštevy nebudú môcť zúčastniť z rôznych dôvodov a budú ju sledovať prostredníctvom médií.„Jedným z prejavov duchovne vnímavého srdca je aj osobná prítomnosť na stretnutiach so Sv. Otcom. Sme si plne vedomí toho, aká komplikovaná je situácia v tomto smere. O to väčšmi sa však obraciame na tých, ktorým by k osobnej účasti nič nebránilo. Pozývame vás a povzbudzujeme: prineste nutnosť registrácie ako obetu za Cirkev aj spásu nesmrteľných duší – a príďte osobne vytvoriť spoločenstvo jednoty bratov a sestier, ktorí chcú s Máriou a Jozefom kráčať na ceste za Ježišom. Nezostaňte doma,“ vyzvali biskupi veriacich.Vnútorný pokoj a otvorené srdce podľa vlastných slov vyprosujú aj všetkým, ktorí budú z akýchkoľvek dôvodov návštevu sledovať cez médiá. „Aj vy budete súčasťou spoločenstva zomknutého túžbou – načerpať silu z pápežových slov na autentický život kresťanov v modernej spoločnosti,“ uviedli. Biskupi skonštatovali, že pápeža budú môcť veriaci vnímať v duchu jeho poslania aj podľa náplne stretnutí v rôznych lokalitách Slovenska. Všade ho však podľa nich budú môcť vidieť ako Petra, teda Skalu. „Všetci potrebujú vedieť, čo nám Boh zjavil, čo treba veriť, čo od nás Boh žiada a ako sa máme správať. Prioritne v otázkach pravej viery a mravov, čo je nenahraditeľná úloha pápeža,“ uviedli.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca. ", "datetime": ""}
{"url": "https://www.aktuality.sk/clanok/hy0bfez/minister-nad-povysil-vojnoveho-veterana-stefana-steflovica/", "title": "Minister Naď povýšil vojnového veterána Štefana Štefloviča", "body": "Hviezdy na jeho výložkách podľa slov ministra „odrážajú tvár a činy skutočného hrdinu“. Šéf rezortu obrany deň pred oslavami výročia Slovenského národného povstania (SNP) ocenil aj viacerých účastníkov národného boja za oslobodenie z okolia Trenčína. TASR o tom informovala hovorkyňa MO SR Martina Kovaľ Kakaščíková.„Každý jeden účastník SNP, či už bojoval za nesmrteľné hodnoty so zbraňou v ruke, alebo bez nej, si zaslúži obrovskú úctu, rešpekt a poďakovanie. Chvíle s týmito hrdinami sú pre mňa nesmierne vzácne, pretože počuť ich príbehy ešte umocňuje vďačnosť za život v demokracii, slobode a mieri, za ktoré mnohí ich priatelia a spolubojovníci položili život,“ uviedol minister.Vojnový veterán Šteflovič je podľa slov ministerstva rodák z Kochanoviec a okrem iného sa ako príslušník 1. československého armádneho zboru v ZSSR zúčastnil bojovej cesty od Kamenca Podolského až po Dukliansky priesmyk. „Kde sa vo funkcii veliteľa roty automatčíkov zapojil do Karpatsko-duklianskej operácie, v ktorej utrpel ťažké zranenia,“ priblížil rezort s tým, že naposledy bol v roku 2019 povýšený do hodnosti poručíka vo výslužbe.Minister v rámci sobotňajšieho programu venovanému vojnovým veteránom ocenil viacerých účastníkov národného boja za oslobodenie z okolia Trenčína. „Venoval im Pamätné medaily k 75. výročiu SNP a skončeniu 2. svetovej vojny,“ uviedla Kovaľ Kakaščíková. Ocenenie si podľa jej slov prevzali Nora Guttmannová, Július Kusý, Mária Mištinová, Pavol Múčka, a tiež členovia oblastného výboru Slovenského zväzu protifašistických bojovníkov Trenčín Miroslav Malay, Miroslav Ondráš a Vieroslav Pelech.", "datetime": ""}
{"url": "https://www.aktuality.sk/clanok/zn1hzhm/jozef-bubnar-konci-ako-poslanec-parlamentu/", "title": "Jozef Bubnár končí ako poslanec parlamentu", "body": "Poslanec Národnej rady (NR) SR za hnutie OĽANO Jozef Bubnár končí vo funkcii. Informoval o tom v sobotu na sociálnej sieti. Hovorí najmä o zdravotných dôvodoch. Od septembra sa chce podľa vlastných slov vrátiť do školstva. Vzdanie sa mandátu v najbližších dňoch oznámi oficiálne aj vedeniu parlamentu.Bubnár sa poďakoval voličom za preferenčné krúžky. „Po roku a pol môjho pôsobenia v Národnej rade vás však musím s poľutovaním informovať, že túto moju životnú etapu - pôsobenie vo funkcii jedného zo 150 zákonodarcov - navždy uzatváram,“ uviedol.Skonštatoval, že politiku ako takú za ten čas vlastne nezažil, pretože svet sa ´zacyklil´ v jedinej spoločenskej téme - pandémia ochorenia COVID-19. Poukázal na množstvo jej negatívnych dôsledkov a frustráciu, ktorú si vo veľkej miere podľa neho „odskákali“ politici, vedci, či novinári. „Ja som nebol výnimkou. Dve zastávky na urgentnom príjme v nemocnici počas júna a júla boli pre mňa finálnym znamením, že vyhrážky, priania smrti, či nenávistné agresívne vulgarizmy prijímané na dennej báze nie je to, o čom som v živote sníval,“ dodal.", "datetime": ""}
{"url": "https://www.aktuality.sk/clanok/9y9g3np/koronavirus-od-zajtra-sa-zmeni-mapa-okresov-aj-pravidla-pre-pendlerov/", "title": "Koronavírus: Od zajtra sa zmení mapa okresov aj pravidlá pre pendlerov", "body": "– –– – Tisíce ľudí sa v sobotu aj v nedeľu zúčastnili v nemeckej metropole Berlín na nepovolených demonštráciách proti vládnym opatreniam proti koronavírusu, pričom na monitorovanie protestov bolo v niekoľkých častiach mesta nasadených viac ako 2000 policajtov. Polícia však demonštrácie nerozohnala, informovala v nedeľu agentúra DPA.(TASR) Príslušníci Horskej záchrannej služby (HZS) zasahovali na požiadanie zdravotných záchranárov v lazoch nad osadou Zákysučie v Krásne nad Kysucou. Ako informovala HZS na svojej webovej stránke, zdravotní záchranári požiadali o súčinnosť pri ošetrení a transporte 36-ročného muža s podozrením na ochorenie COVID-19. Pacient bol v lokalite, ktorá bola prístupná iba terénnym vozidlom.(TASR)V Bratislavskom kraji zaznamenali uplynulý týždeň 157 prípadov ochorenia COVID-19. Z toho bolo 106 osôb nezaočkovaných, jedna osoba čiastočne zaočkovaná a 50 ľudí riadne zaočkovaných. Regionálny úrad verejného zdravotníctva Bratislava o tom informoval na sociálnej sieti.V Česku sa treťou dávkou proti covidu začne očkovať v polovici septembra. Na očkovanie budú podľa neho môcť tí, ktorým od ukončenej vakcinácie uplynulo osem mesiacov. Zatiaľ pôjde o primárne ohrozené skupiny obyvateľstva. (TASR)Zamestnávatelia v súčasnosti nemajú možnosť . Neumožňuje im to žiadny z platných zákonov ani iných právnych predpisov. Inšpektorát práce však nevylúčil prijatie nových právnych predpisov, ktoré by práva a povinnosti pre zamestnávateľov vo vzťahu k problematike očkovania alebo testovania na prítomnosť nového koronavírusu u osôb vstupujúcich na pracovisko zamestnávateľov upravili. (TASR) Rozsah režimu kurzarbeit v Rakúsku po opätovnom oživení všetkých sektorov neustále klesá. Podľa najnovších údajov tamojšieho ministerstva práce a sociálnych vecí v súčasnosti je v 6398 podnikov 45 637 osôb hlásených v režime kurzarbeit. Dopyt je tak výrazne pod pôvodnými očakávaniami 100 000 až 120 000 osôb. (TASR) V austrálskom štáte Viktória , druhom najväčšom meste v krajine.Ako píše agentúra AFP, v poradí šiesty lockdown, ktorým sa momentálne riadi takmer sedem miliónov obyvateľov Melbournu a okolitých oblastí, mal po štyroch týždňoch pôvodne skončiť vo štvrtok. Premiér štátu Viktória Daniel Andrews však opatrenia predĺžil po tom, čo za ostatných 24 hodín pribudlo 92 nových prípadov. (TASR) Za predchádzajúci deň pribudlo na Slovensku 970 očkovaných. Za posledný týždeň je počet pozitívne testovaných na delta variant 158 vzoriek z celkového počtu 160 sekvenovaných vzoriek. . Informuje o tom rezort zdravotníctva. PCR testy potvrdili za včerajšok 85 nových prípadov, z 2 832 otestovaných. V nemocniciach pribudol jeden pacient s koronavírusom, alebo podozrením naň. Hospitalizovaných je tak spolu 85 pacientov. Dobrou správou je, že nepribudli žiadne nové úmrtia. Japonská prefektúra Okinava pozastavila používanie vakcíny od spoločnosti Moderna. Urobila tak na základe zistení, že niektoré dávky boli kontaminované. . (TASR)Od pondelka 30. augusta sa menia aj podmienky na hraniciach pre pendlerov. Aj od pondelka 30. augusta bude väčšina krajiny v zelenej fáze, pribudli ale oranžové okresy. Slovensko však naďalej ostáva bez červených okresov. Do oranžovej farby, ktorá znamená o čosi prísnejšie opatrenia, sa najnovšie prepadli okresy Bardejov, Nové Zámky, Žiar nad Hronom a Košice-okolie. Okrem nich ostáva v oranžovej farbe aj okres Banská Štiavnica, Gelnica, Kežmarok, Košice I.-IV., Levoča, Poprad a Vranov nad Topľou.Naopak, medzitýždenne si polepšili a do zelenej fázy sa vracajú okresy Spišská Nová Ves a Stropkov. Celkovo tak od pondelka budeme mať 14 oranžových okresov, ostatné zostávajú zelené. .", "datetime": ""}
{"url": "https://www.aktuality.sk/clanok/1xr64l2/poslancov-cakaju-v-pondelok-dve-mimoriadne-schodze/", "title": "Poslancov čakajú v pondelok dve mimoriadne schôdze", "body": "Poslanci Národnej rady (NR) SR sa zídu opäť v pondelok (30. 8.). Čakajú ich dve mimoriadne schôdze. Prvá sa má začať o 11.00 h, týkať sa má cien energií v roku 2022. Po jej skončení sa má nasledovať ďalšie rokovanie, na ktorom by mal minister vnútra Roman Mikulec (OĽANO) opätovne čeliť pokusu o odvolanie z funkcie. Schôdze inicioval Smer-SD, podporili ich aj nezaradení poslanci.Jediným bodom 37. schôdze NR SR má byť uznesenie z dielne Smeru-SD. Parlament by ním mal vládu zaviazať k predloženiu vecného a časového harmonogramu krokov, ktoré podnikne v priebehu septembra, „s cieľom podstatne eliminovať ťažké sociálne dosahy výrazného zvýšenia cien tepla, plynu, elektriny pre slovenské domácnosti a malé a stredné podniky v roku 2022“. Opozícia tiež od vlády chce, aby stanovila postup pri ochrane záujmov SR v súvislosti s ukončením projektu Nord Stream 2.Otázne je, či poslanci koalície podporia program schôdze a umožnia diskusiu. Podľa lídra Smeru-SD Roberta Fica sa dá očakávať, že tak neurobia a rokovanie sa hneď skončí. Koaličná SaS už avizovala, že program nepodporí.Na 38. schôdzi sa opozícia opäť pokúsi odvolať ministra vnútra. Smer-SD mu vyčíta viacero vecí, od situácie v rezorte a polícii až po podozrenia z korupcie. Tvrdí, že sa mal stretávať s členom bratislavskej skupiny takáčovcov Matejom Z. v jeho byte, kde mali preberať koordinovanie výpovedí. Kritizuje ho tiež preto, že mal údajne prerušiť policajný zásah voči Matejovi Z. a ďalším dvom svedkom. Mikulec obvinenia opozície odmietol. SaS i OĽANO mu deklarovali podporu. ", "datetime": ""}
{"url": "https://www.aktuality.sk/clanok/29106wf/psa-ma-doma-39-percent-slovakov-je-oblubenejsim-zvieratom-ako-macka/", "title": "Psa má doma 39 percent Slovákov, je obľúbenejším zvieraťom ako mačka", "body": "Väčšina obyvateľov má rada psy, sú obľúbenejšie ako mačky. Aspoň jedného psa má v doma 39 percent Slovákov. Vyplýva to z prieskumu agentúry Go4insight. TASR o tom informoval Rastislav Kočan z agentúry.Dvoch alebo viacero psov chovajú štyri percentá ľudí. Prieskum ukazuje, že v mestách majú doma psa traja z desiatich obyvateľov (30 percent). Na vidieku je pes takmer u každého druhého Slováka (45 percent). V porovnaní s mačkami, ktoré žijú v 20 percentách domácností, sa o ne tiež starajú skôr obyvatelia na vidieku než v mestách, uvádzajú autori prieskumu.Obľúbenými menami pre psa sú Beny/Benny a Rex/Rexo. Doma ich má približne päť percent majiteľov. Nasleduje Bela/Bella, Rony, Riki či Bady/Baddy.O psy majú najväčší záujem ľudia do 26 rokov, polovica z nich sa v súčasnosti stará o vlastného psa, vyplýva z prieskumu. U ľudí v strednom veku alebo starších ľudí je podiel takých, ktorí majú doma psa, o niečo nižší. Viac ako jedného psa majú v domácnosti skôr ľudia do 26 rokov.Viac ako polovica Slovákov momentálne psa doma nemá. Viac ako 60 percent ľudí má psy rado a približne 15 percent tých, ktorí psa nemajú, je voči nim podľa prieskumu naladených negatívne. Najviac tých, ktorí ich majú veľmi radi, aj keď nie sú ich majiteľmi, je medzi mladými do 26 rokov.Prieskum porovnáva aj obľúbenosť psov oproti mačkám. Autori konštatujú, že tu ide o veľký kontrast. „Mačky výrazne viac polarizujú, buď ich ľudia majú radi, alebo im prekážajú,“ uviedli autori. Psa majú doma takmer dve pätiny obyvateľov SR, autori preto predpokladajú, že to je prejavom obľúbenosti. Takmer ďalšie dve pätiny majú psy rady, posledná pätina je naladená zdržanlivo alebo negatívne.Prieskum sa realizoval na vzorke 1000 respondentov vo veku od 15 do 79 rokov na prelome mája a júna. Robený bol metódou multimode - kombináciou osobného a online dopytovania. ", "datetime": ""}
{"url": "https://www.aktuality.sk/clanok/h0hrwp7/policajny-prezident-kovarik-vyzyva-prokuraturu-aby-zacala-trestne-stihanie-pre-uniknute-uznesenie/", "title": "Policajný prezident Kovařík vyzýva prokuratúru, aby začala trestné stíhanie pre uniknuté uznesenie", "body": "Policajný prezident Peter Kovařík vyzýva prokuratúru, aby začala trestné stíhanie pre uniknutie dokumentu o vznesení mu obvinenia na verejnosť. Tvrdí, že ide o snahu diskreditovať ho. TASR o tom informoval hovorca Prezídia Policajného zboru SR Michal Slivka.Kovařík poukázal na to, že uznesenie nikomu neodovzdal, nekopíroval a nezverejnil. „Vyzývam príslušné orgány prokuratúry, aby dali z úradnej povinnosti pokyn za začatie trestného stíhania vo veci pre trestný čin neoprávneného nakladania s osobnými údajmi a trestný čin zneužitia právomoci verejného činiteľa,“ povedal.Zdôraznil, že spájanie jeho osoby s tvrdením prokurátora, že „Kovaříkov cieľ bol vyzradiť informácie nepovolaným osobám,“ je lživé a ničím nepreukázané. Policajný prezident zároveň zverejnil odôvodnenie jeho sťažnosti voči vznesenému obvineniu.Krajská prokuratúra v Bratislave obvinila vo štvrtok (26. 8.) Kovaříka zo zločinu zneužívania právomoci verejného činiteľa v súbehu so zločinom marenia spravodlivosti. Mal zmariť prebiehajúci zásah zadržiavania, ako aj vykonanie trestnoprocesných úkonov s obvinenými osobami Matejom Z. a Petrom P. Kovařík obvinenie odmieta.", "datetime": ""}
{"url": "https://www.aktuality.sk/clanok/00zgc5c/koronavirus-sucasna-legislativa-neumoznuje-zakazat-nezaockovanym-vstup-na-pracovisko/", "title": "Koronavírus: Súčasná legislatíva neumožňuje zakázať nezaočkovaným vstup na pracovisko", "body": "Zamestnávatelia v súčasnosti nemajú možnosť zakázať zamestnancom nezaočkovaným proti ochoreniu COVID-19 vstup na pracovisko. Neumožňuje im to žiadny z platných zákonov ani iných právnych predpisov. Žiadny zamestnanec nesmie byť diskriminovaný z dôvodu iného postavenia, ktorým je napríklad očkovanie proti novému koronavírusu, uviedol na svojej webovej stránke Národný inšpektorát práce (NIP).Zmenu právnych predpisov požadujú niektorí zamestnávatelia. Firmy upozornili, že im legislatíva umožňuje kontrolovať očkovanie u zákazníkov na vstupe do prevádzok, no voči zamestnancom, ktorí ich obsluhujú, takúto možnosť nemajú.„Vyžadovanie informácií o očkovaní od zamestnancov a aj prípadné nariaďovanie povinného testovania zamestnávateľom s požiadavkou na preukazovanie sa negatívnym výsledkom testu zo strany zamestnanca nemá oporu v žiadnom právnom predpise, ktorý by zamestnávateľa oprávňoval získavať a spracúvať údaje o očkovaní zamestnanca,“ uviedol NIP.V súčasnosti nie je platná ani vyhláška Úradu verejného zdravotníctva, ktorá by zamestnávateľa oprávňovala na kontrolu zdravotného stavu zamestnanca. Posledná vyhláška upravujúca režim vstupu osôb do priestorov prevádzok a priestorov zamestnávateľa bola zrušená 17. mája. Obmedzenie vstupu do priestorov zamestnávateľa pre nezaočkovaných zamestnancov vylučuje okrem iného aj Zákonník práce. Takýto prístup by podľa inšpektorátu znamenal, že zamestnávateľ nerovnako zaobchádza so zamestnancami z dôvodu iného postavenia, čo je neprípustné.Firmy sa nemôžu oprieť ani o zákon o bezpečnosti a ochrane zdravia pri práci či zákon o ochrane, podpore a rozvoji verejného zdravia. Ten síce ukladá zamestnávateľovi povinnosti vo vzťahu k posúdeniu zdravotného rizika z expozície faktorom práce a pracovného prostredia, no ochorenie COVID-19 a šírenie nového koronavírusu (okrem niektorých zdravotníckych povolaní) nie sú podľa NIP faktorom práce, ktorú zamestnanci vykonávajú, ani faktorom pracovného prostredia na pracovisku. „Preto uvedeným ustanovením zákona č. 355/2007 Z. z. nie je možné odôvodniť konanie zamestnávateľa,“ uviedol inšpektorát.Pokiaľ by zamestnávateľ obmedzil alebo zakázal vstup do jeho priestorov pre niektorých zamestnancov a v jeho dôsledku by tejto skupine zamestnancov neprideľoval prácu podľa pracovných zmlúv, išlo by podľa NIP o prekážku v práci na strane zamestnávateľa. Za čas trvania takejto prekážky by musel zamestnávateľ poskytnúť týmto zamestnancom náhradu mzdy v sume ich priemerných zárobkov.Inšpektorát však nevylúčil prijatie nových právnych predpisov, ktoré by práva a povinnosti pre zamestnávateľov vo vzťahu k problematike očkovania alebo testovania na prítomnosť nového koronavírusu u osôb vstupujúcich na pracovisko zamestnávateľov upravili.", "datetime": ""}
{"url": "https://www.aktuality.sk/clanok/122334/plyn-spp-vie-vymenu-urobit-rychlo/", "title": "PLYN: SPP vie výmenu urobiť rýchlo", "body": "„Výmennú operáciu dokážeme realizovať veľmi rýchlo, potrebujeme k tomu len dohodu medzi Ruskom a Ukrajinou. Už dlhšiu dobu preverujeme s kolegami z prepravných systémov technickú realizovateľnosť dodávok zemného plynu cez Nemecko a Českú republiku. Výsledky tohto preverovania ukazujú, že táto trasa môže byť využitá v priebehu približne týždňa, ak samozrejme Gazprom na tento účel poskytne nevyhnutný objem zemného plynu,“ poveda predseda predstavenstva SPP Bernd Wagner. „Podporujeme všetky iniciatívy, ktoré môžu pomôcť obnoviť dodávky zemného plynu na Slovensko. Akonáhle dôjde k dohode na politickej úrovni, sme pripravení konať v spolupráci s kolegami na Ukrajine, v Rusku, Nemecku a Českej republike,“ dodal Wagner. V súčasnosti plynári vyhodnocujú realizovateľnosť dvoch prezentovaných dočasných politických riešení situácie - výmenná operácia (tzv. swap) s Ukrajinou a Ruskom ako aj preprava zemného plynu pre Slovensko cez prepravný systém Jamal.Za stredu sa podarilo ušetriť 3,5 milióna m3 plynu, čo podľa SPP zodpovedá opatreniam vyplývajúcim z regulačných opatrení a aktuálnemu počasiu na Slovensku. V prípade potvrdenia dodávok zemného plynu na Slovensko je SPP - distribúcia pripravená okamžite prehodnotiť obmedzujúce opatrenia pre priemyselných odberateľov.SPP - distribúcia nepredpokladá po obnovení dodávok zemného plynu pre Slovensko žiadne problémy. \"V prípade, že sa niektorí odberatelia sami odpojili od hlavného uzáveru plynu, odporúčame aby najskôr kontaktovali pracovníkov SPP - distribúcia, aby sa pri plnom obnovení dodávok zemného plynu predišlo prípadným škodám,\" píše sa vo vyhlásení SPP.", "datetime": ""}
{"url": "https://www.aktuality.sk/clanok/jmwqh08/boris-kollar-zvolal-dve-mimoriadne-schodze-prva-sa-ma-zacat-v-pondelok/", "title": "Boris Kollár zvolal dve mimoriadne schôdze, prvá sa má začať v pondelok", "body": "Predseda Národnej rady (NR) SR Boris Kollár (Sme rodina) už zvolal obe mimoriadne schôdze iniciované opozičným Smerom-SD. V pondelok (30. 8.) o 11.00 h sa má začať 37. schôdza NR SR k cenám energií v roku 2022 a o postupe SR po dokončení plynovodu Nord Stream 2. Po jej skončení má nasledovať ďalšie mimoriadne rokovanie, a to o návrhu na odvolanie ministra vnútra Romana Mikulca (OĽANO).Smer-SD chce na prvej zo zvolaných schôdzí prerokovať uznesenie, v ktorom od vlády žiada predložiť vecný a časový harmonogram krokov, ktoré podnikne v priebehu septembra, „s cieľom podstatne eliminovať ťažké sociálne dosahy výrazného zvýšenia cien tepla, plynu, elektriny pre slovenské domácnosti a malé a stredné podniky v roku 2022“. Od vlády tiež žiada, aby stanovila postup pri ochrane záujmov Slovenska v súvislosti s ukončením projektu Nord Stream 2. Podľa lídra strany Roberta Fica sa dá očakávať, že koaliční poslanci neschvália program a schôdza sa hneď skončí.Ministra vnútra chce opozícia odvolávať opätovne. Vyčíta mu viacero vecí, od situácie v rezorte a polícii až po podozrenia z korupcie. Tvrdí, že sa mal stretávať s členom bratislavskej skupiny takáčovcov Matejom Z. v jeho byte, kde mali preberať koordinovanie výpovedí. Kritizuje ho aj preto, že mal údajne prerušiť policajný zásah voči Matejovi Z. a ďalším dvom svedkom. Mikulec už obvinenia odmietol, Mateja Z. podľa vlastných slov nepozná a nikdy ho nestretol.", "datetime": ""}
{"url": "https://www.aktuality.sk/clanok/fllb732/tvrdy-lockdown-po-navsteve-papeza-absolutne-vylucene-reaguje-rezort-zdravotnictva-na-hoax/", "title": "Tvrdý lockdown po návšteve pápeža? Absolútne vylúčené, reaguje rezort zdravotníctva na hoax", "body": "Na internete sa tiež šíri „uniknutý dokument“ o naplánovaných vlnách koronavírusu.Tieto správy nie sú pravdivé, reaguje ministerstvo zdravotníctva.„Takéto informácie v tejto chvíli absolútne vylučujeme. Vývojom epidemiologickej situácie očakávame prirodzený vývoj postupného mierneho nárastu prípadov. S plošným lockdownom sa v tejto chvíli nepočíta, budeme postupovať regionálne v zmysle aktuálne platného covid-automatu,“ uviedla pre Aktuality.sk hovorkyňa rezortu Zuzana Eliášová.K „uniknutému dokumentu“ sa nedávno vyjadrila aj polícia na sociálnej sieti a označila ho za hoax.„To, že ide o absolútny nezmysel, si pozorný čitateľ všimne už vďaka mnohým chybám, ktorý obsahuje - slovo ,Covit‘ je len čerešničkou na torte. Hovoriť o akomsi plánovaní dopredu po roku a pol trvajúcej pandémii je najprimitívnejšou urážkou práce všetkých zamestnancov v oblasti zdravotníctva a urážkou obetí tohto ochorenia. Len vďaka zavedeniu mimoriadnych opatrení ich nie je viac,“ poznamenala na sociálnej sieti.Akékoľvek dokumenty hovoriace o naplánovaní pandémie sú „čistým nezmyslom\", zdôraznila polícia.„Pandémia so sebou prináša následky v podobne ekonomických škôd štátnych i súkromných podnikov. Ak si ktokoľvek myslí, že pandémia bola naplánovaná len preto, aby istým firmám, napríklad vyrábajúcim vakcíny, priniesla zisk tak je tento \"logický úsudok\" na omyle. Nie je na tomto svete štát, ktorý by nedal čokoľvek za to, aby sa pandémia lusknutím prsta vytratila. Škody a následky sú obrovské.Policajti tiež pripomenuli, že hoax šíri osoba, ktorá si vo svojom profile uvádza, že pracuje na Krajskom riaditeľstve v Trnave.„Obrátili ste sa na nás s otázkami, či naozaj takéto bludy šíri príslušníčka Policajného zboru. Môžeme vám potvrdiť, že daná osoba na danom útvare nepracuje a nikdy nebola policajtkou,“ uzavreli.", "datetime": ""}
{"url": "https://www.aktuality.sk/clanok/h63x5gd/stefan-holy-na-klucovych-bodoch-staveneho-zakona-uz-existuje-dohoda-so-samospravami/", "title": "Štefan Holý: Na kľúčových bodoch staveného zákona už existuje dohoda so samosprávami", "body": "Digitalizácia a jasné nastavenie procesov so strážením lehôt a bez možnosti svojvôle s jasne stanovenými pravidlami sú kľúčové body nového stavebného zákona, na ktorých už existuje dohoda s predstaviteľmi samospráv. Po štvrtkovom rokovaní so Združením miest a obcí Slovenska (ZMOS) to povedal podpredseda vlády Štefan Holý (Sme rodina).Za kľúčové tiež považuje posilnenie výkonu dohľadu nad čiernymi stavbami. „Tiež sme sa zhodli na tom, že správa územia a jeho rozvoj má patriť na úrovni obcí a miest práve im. Štát má len vytvoriť rámec pravidiel, v ktorom sa má táto správa realizovať, ale nemá vecne zasahovať do tejto úrovne,“ uviedol vicepremiér.Na takúto správu územia by sa mala po novom naplno využívať územnoplánovacia činnosť. Podľa Holého je preto práve toto oblasť, ktorú treba zjednodušiť a posilniť. Dôležitým nástrojom má byť aj záväzné stanovisko o súlade s územnoplánovacou dokumentáciou, ktoré budú obce a mestá vydávať a bez ktorého sa nebude dať stavať. „Tieto dve veci ostávajú plne v kompetencii samosprávy,“ zdôraznil Holý. Naopak, centralizácia a špecializácia štátnej správy v tejto oblasti podľa neho umožní čo najlepšie nastavenie digitalizácie procesov a jednotnú rozhodovaciu prax.Pripravovaná reforma je podľa Holého postavená na oddelení záujmov samosprávy od plnenia všeobecných požiadaviek na výstavbu. „Nás primárne zaujíma štandardizovanie procesov. To podľa nás bude podkladom na to, aby samosprávy mohli efektívne rozhodovať o tom, čo kde bude stáť,“ uviedol Holý. V súčasnosti sa podľa neho na Slovensku územie neplánuje, ale len sa o ňom prípad od prípadu rozhoduje. „Verím, že na vzájomných stretnutiach nájdeme aj riešenia na všetky ďalšie otvorené otázky. Cieľom je zlepšenie procesov a ich transparentnosť. Či pre stavebníkov, dotknuté orgány alebo aj verejnosť,“ zakončil Holý.", "datetime": ""}
{"url": "https://www.aktuality.sk/clanok/n6yv5h4/cez-vikend-bude-uzavreta-cast-dialnice-d4-a-rychlostnej-cesty-r7/", "title": "Cez víkend bude uzavretá časť diaľnice D4 a rýchlostnej cesty R7", "body": "Cez víkend bude uzavretá časť diaľnice D4 a rýchlostnej cesty R7. Uzávera potrvá od soboty (28. 8.) od 8.00 h do nedele (29. 8.) do 20.00 h. Informovalo o tom Ministerstvo dopravy a výstavby SR.Na diaľnici D4 pôjde o uzáveru približne od km 8,700 - 13,000. Ide o úsek od križovatky Ketelec po križovatku Rovinka. V prípade rýchlostnej cesty R7 to bude približne od km 6,000 - 31,500. Ide o úsek od križovatky Ketelec po križovatku Holice. Uzávera bude v oboch smeroch. Ministerstvo preto prosí verejnosť o strpenie.Obchádzková trasa bude viesť po starej ceste I/63. Dôvodom uzavretia týchto úsekov sú montáže kontrolného systému EDZ a iných technológií na diaľničnom úseku D4 a R7. Zároveň bude časť komunikácie počas uzávery využitá aj na konanie sa medzinárodných triatlonových pretekov.", "datetime": ""}
{"url": "https://www.aktuality.sk/clanok/03g50n4/koalicne-kluby-budu-hovorit-o-postupe-pri-mimoriadnych-schodzach-sas-ich-nepodpori/", "title": "Koaličné kluby budú hovoriť o postupe pri mimoriadnych schôdzach, SaS ich nepodporí", "body": "Otázne je či koaliční poslanci schvália program schôdze k cenám energií v roku 2022 a umožnia diskusiu. Taktiež či umožnia rokovanie o odvolávaní ministra vnútra Romana Mikulca (OĽANO) a nebudú robiť obštrukcie.Šéfka klubu SaS Anna Zemanová pre TASR uviedla, že strana nepodporí program schôdze k cenám energií. Nedávno avizovala, že sa nezúčastní ani na Mikulcovom odvolávaní. „Obe schôdze sú len zásterkou na zakrývanie káuz smeráckych nominantov,“ uviedla s tým, že problematiku energií vysvetlia v piatok (27.8.) na tlačovej konferencii minister hospodárstva Richard Sulík (SaS) a jeho štátny tajomník Karol Galek.„Budeme to preberať na poslaneckom klube pred schôdzou, samozrejme, minister má našu plnú podporu,“ reagoval predseda klubu OĽANO Michal Šipoš na otázky TASR o tom, ako bude hnutie pri mimoriadnych rokovaniach postupovať.Podobne sa vyjadril aj predseda klubu Sme rodina Peter Pčolinský. „Budeme o tom diskutovať na poslaneckom klube, ktorý bude v pondelok (30. 8.),“ povedal.Prvá zo zvolaných mimoriadnych schôdzí sa má začať v pondelok o 11.00 h. Týkať sa má cien energií v roku 2022 a postupu SR po dokončení plynovodu Nord Stream 2. Po jej skončení sa má začať ďalšia, na ktorej chce opozícia opätovne odvolávať ministra vnútra Mikulca.Šéf Smeru-SD Robert Fico predpokladá, že koalícia nepodporí program mimoriadnej schôdze k cenám energií. V súvislosti s odvolávaním Mikulca uviedol, že ak sa schôdza uskutoční a koalícia nebude robiť obštrukcie, strana stiahne podpisy spod návrhu na ministrovo odvolávanie, ktoré sa pre neuznášaniaschopnosť pléna presunulo z júla na september.", "datetime": ""}
{"url": "https://www.aktuality.sk/clanok/cqkke7n/v-ramci-planu-obnovy-pojde-70-milionov-eur-na-obnovu-vodnych-tokov/", "title": "V rámci plánu obnovy pôjde 70 miliónov eur na obnovu vodných tokov", "body": "V rámci plánu obnovy získa Slovenský vodohospodársky podnik (SVP) 70 miliónov eur na renaturáciu vodných tokov. Uviedlo to pre TASR Ministerstvo životného prostredia (MŽP) SR v reakcii na kritiku podfinancovania štátneho podniku zo strany samospráv postihnutých povodňami. Nedostatok finančných zdrojov na riadnu prevádzku potvrdili aj vodohospodári. Envirorezort sa s kritikou stotožňuje, zabrániť záplavám sa však dá aj väčšou angažovanosťou všetkých zainteresovaných, tvrdí.„MŽP rokuje s Ministerstvom financií SR o potrebnom dofinancovaní štátneho podniku z rozpočtu SR. MŽP verí, že vo svetle udalostí posledných mesiacov budú vyčlenené potrebné finančné prostriedky,“ uviedol rezort. Podotkol, že na dofinancovaní SVP „dlhodobo pracuje,“ vníma tiež, že SVP spravuje v poslednom roku o 22.000 kilometrov lesných tokov viac, pričom sa to neodzrkadlilo v rozpočte podniku.V súvislosti s potrebou realizácie protipovodňových opatrení a adaptácie na zmenu klímy MŽP informovalo o 70 miliónoch eur, ktoré má v rámci plánu obnovy SVP získať na renaturáciu vodných tokov. Rezort však zároveň vyzval, aby sa viac pozornosti venovalo „skúmaniu reálnych a dlhodobých príčin povodní“. „Je potrebné odhaliť, akou mierou sa na udalostiach podieľajú chybné zásahy človeka do krajiny,“ vyjadril sa, pričom poukázal na lesné cesty, spôsob obrábania pôdy či hospodárenie v lesoch nad sídlami. Zmierniť dôsledky prívalových dažďov môže podľa MŽP aj zvýšená kontrola nad správou toku zo strany samospráv, napríklad pri umiestňovaní čiernych stavieb v blízkosti vodných tokov.Jedna z kritík zástupcov samospráv postihnutých povodňami v uplynulom a tomto roku, ktoré v stredu (25. 8.) adresovali štátnym orgánom, smerovala na adresu SVP v súvislosti s jeho nedostatočným materiálnym a personálnym vybavením. Starostom chýba systematickosť i operatívnosť podniku, nedostatočná je podľa nich nielen pomoc pri povodniach, ale i pri vykonávaní preventívnych vodozádržných opatrení. SVP sa s kritikou stotožnil, svojho poddimenzovania si je vedomý, chýbajú mu však finančné zdroje, poukázal tiež na zdĺhavú byrokraciu.", "datetime": ""}
{"url": "https://www.aktuality.sk/clanok/4364zec/rezort-zdravotnictva-podava-trestne-oznamenie-pre-tender-na-zabezpecenie-prevadzky-it-systemov/", "title": "Rezort zdravotníctva podáva trestné oznámenie pre tender na zabezpečenie prevádzky IT systémov", "body": "Ministerstvo zdravotníctva Slovenskej republiky podáva trestné oznámenie na neznámeho páchateľa pre verejné obstarávania na poskytovanie podporných služieb pre zabezpečenie prevádzky informačných systémov ISZI a MIS NCZI. Informuje o tom hovorkyňa rezortu Zuzana Eliášová.„Vzhľadom k tomu, že existuje dôvodné podozrenie, že s podkladmi vypracovanými pre účely vyhlásenej verejnej súťaže mohlo byť manipulované osobami z externého prostredia, reprezentujúcimi obchodnú spoločnosť pôsobiacu v IT biznise, a to v súčinnosti so zamestnancami NCZI, ministerstvo zdravotníctva sa rozhodlo neodkladne postupovať v zmysle § 3 ods. 2 Trestného poriadku a oznámiť skutočnosti nasvedčujúce tomu, že bol spáchaný trestný čin, orgánom činným v trestnom konaní,“ píše v stanovisku ministerstvo. už Národné centrum zdravotníckych informácií počas dneška zrušilo.Gestorom sporného tendra bol úsek správy zdravotníckych dát. Podľa hovorkyne NCZI Alžbety Sivej sa príprava tendra začala v júli 2020 a realizovala sa počas vedenia dvoch predchádzajúcich generálnych riaditeľov.„Pre väčšiu kredibilitu a odbornú spôsobilosť členov hodnotiacej komisie v nadväznosti na daný predmet zákazky som sa v júli 2021 rozhodol zmeniť zloženie hodnotiacej komisie,“ reagoval generálny riaditeľ NCZI Pavol Capek.NCZI nedávno vyhlásilo verejné obstarávania spolu za viac ako 58 miliónov eur. V podkladoch sa však vyskytli viaceré nezrovnalosti a chyby. Upozornilo na to občianske združenie Slovensko.Digital.„Ministerstvo zdravotníctva SR nevstupuje do procesu tvorby súťažných podmienok verejných obstarávaní rezortných organizácií, vzhľadom na to, že ide o samostatné právnické osoby a subjekty. V prípade, že sa v budúcnosti podobné otázniky objavia aj pri iných verejných obstarávaniach, ministerstvo zdravotníctva uplatní rovnako razantný prístup,“ dodáva rezort.", "datetime": ""}
{"url": "https://www.aktuality.sk/clanok/vhvx1c8/premier-heger-zeleznicna-doprava-je-hudbou-buducnosti/", "title": "Premiér Heger: Železničná doprava je hudbou budúcnosti", "body": "Podľa predsedu vlády SR Eduarda Hegera (OĽANO) je potrebné zatraktívniť ekologické formy dopravy. Uviedol to na štvrtkovej diskusii na tému Ako pomôže plán obnovy regiónom v Starej Ľubovni. O tejto téme s ním hovorili generálna riaditeľka Sekcie plánu obnovy Lívia Vašáková, primátor Starej Ľubovne Ľuboš Tomko (nezávislý) a predseda Združenia miest a obcí Slovenska (ZMOS) Branislav Tréger.V pláne obnovy je aj reforma na zabezpečenie lepšieho prepojenia vlakovej a autobusovej dopravy, čo by malo zatraktívniť verejnú dopravu. „Čo sa týka dopravy máme tam veľkú alokáciu v podobe viac ako 800 miliónov eur. Veľká časť z toho pôjde na obnovu železničných tratí. Zo západu Európy prichádza trend prechodu na železničnú dopravu, či cyklotrasy,“ komentovala Vašáková. Pri cestnej doprave rástol segment emisií skleníkových plynov a práve preto podľa nej treba hľadať riešenia, ktoré odkláňajú ľudí od tohto spôsobu dopravy. Ako povedala Vašáková, bude to úspešný model len vtedy, ak občania uvidia, že alternatívy dopravy sú dostupné, efektívne a rýchle. Z plánu obnovy by sa malo vybudovať 80 kilometrov zrekonštruovaných železníc či 200 kilometrov nových cyklotrás.Podľa Trégera je potrebné dobudovať železnice a diaľničnú sieť. \"Bude treba veľmi dobre rozmyslieť, ako ísť na to, aby sa dopravná infraštruktúra v našom štáte zlepšila,\" povedal.", "datetime": ""}
{"url": "https://www.aktuality.sk/clanok/em5ezxj/koronavirus-online-pocet-pripadov-stupa-ventilovanych-pacientov-je-menej/", "title": "Koronavírus ONLINE: Počet prípadov stúpa, ventilovaných pacientov je menej", "body": "– –– – Ministerstvo školstva sa pri koncipovaní pravidiel fungovania nového školského roka riadi platnými vyhláškami Úradu verejného zdravotníctva, nariadeniami vlády a tiež Covid automatom.  – Školský semafor, ktorý obsahuje všetky potrebné informácie. (TASR)Európska únia opäť  pre občanov Spojených štátov, ktorí nie sú zaočkovaní proti novému koronavírusu. (TASR) Režim pre pendlerov, o ktorom informuje Úrad verejného zdravotníctva SR. Aj najbližší týždeň, od 28. 8. do 3. 9., sa môžete  v desiatkach očkovacích miest po celom Slovensku. „Netreba nikde nič vypĺňať, stačí iba prísť,“ informuje rezort zdravotníctva.Rozpis očkovania bez registrácie na najbližší týždeň .Česká republika od pondelka 30. augusta zaradí Nemecko, Madeiru a Baleárske ostrovy medzi tzv. červené krajiny s vysokým rizikom šírenia koronavírusu. (TASR)Slovenské vysoké školy sa pripravujú na otvorenie nového akademického roka 2021/2022 a na zaručenie bezpečného priebehu výučby a ďalších tvorivých činností.Vedenia vysokých škôl budú v spolupráci s regionálnymi úradmi verejného zdravotníctva stanovovať podmienky pre plynulú výučbu. Dokážu totiž najobjektívnejšie posúdiť možnosti prezenčnej, dištančnej a kombinovanej výučby s ohľadom na stupeň, odbor a ďalšie špecifiká a na podmienky stanovené COVID automatom. (TASR) Nemocnica Agel v Zlatých Moravciach je na tretiu vlnu pandémie pripravená. Počas odborného stretnutia krízových štábov obcí a miest so zástupcami subjektov plniacich úlohy hospodárskej mobilizácie, civilnej ochrany obyvateľstva a plánovania, ochrany kritickej infraštruktúry, správy materiálu civilnej ochrany a humanitárnej pomoci v územnom obvode Zlaté Moravce to potvrdila riaditeľka nemocnice Nina Horniaková. (TASR)Dánsko zruší o dva týždne všetky epidemiologické obmedzenia, oznámili v piatok tamojší zdravotnícki činitelia. Vzhľadom na vysokú mieru zaočkovanosti podľa nich už koronavírus v krajine nepredstavuje „hrozbu pre spoločnosť“. (TASR)Ministerstvo zdravotníctva vedené Vladimírom Lengvarským sa rozhodlo , ktorý je známy tým, že šíri nepotvrdené informácie, či nabáda na nedodržiavanie opatrení. Pendleri, ktorí nespĺňajú definíciu plne zaočkovanej osoby, budú môcť prísť na územie Slovenska bez toho, aby museli ísť do domácej karantény. Budú však potrebovať negatívny výsledok RT-PCR testu, nie starší ako sedem dní. Takéto osoby sa budú musieť raz do mesiaca zaregistrovať na portáli eHranica. V piatok o tom informovala hovorkyňa Úradu verejného zdravotníctva (ÚVZ) SR Daša Račková. (TASR) Koronakríza vlani výrazne utlmila cestovanie Slovákov, počet pobytov sa prepadol o 59 %. Pokles počtu ciest s prenocovaním sa minulý rok oveľa viac dotkol zahraničných pobytov, ktoré klesli až o 81 %. Slováci vyhľadávali viac ako po iné roky bezpečnejšie platené ubytovanie na súkromí a pri cestách za hranice výraznejšie uprednostňovali auto pred lietadlom.Vyplýva to z údajov, ktoré aktuálne zverejnil Štatistický úrad (ŠÚ) SR v publikácii Aj v najbližších 7 dňoch bude možnosť dať sa zaočkovať proti COVID-19 bez predchádzajúcej registrácie. Očkovať sa bez čakania môžu deti aj dospelí. Očkuje sa všetkými dostupnými vakcínami.Očkovanie bez registrácie funguje v každom kraji a dostupné je očkovanie vakcínami Janssen, Pfizer, Moderna aj AstraZeneca.Kompletný zoznam miest a časov, kedy môže verejnosť využiť očkovanie bez registrácie, nájdete  V nemocniciach Trenčianskeho samosprávneho kraja (TSK) nebol vo štvrtok (26. 8.) hospitalizovaný žiadny pacient s ochorením COVID-19. Vyplýva to z údajov Národného centra zdravotníckych informácií (NCZI). TSK je jediným krajom na Slovensku, kde neevidujú žiadneho pacienta s ochorením na nový koronavírus. V Trenčianskom okrese je však hospitalizovaných 12 pacientov s podozrením na ochorenie COVID-19. Najviac pozitívne testovaných RT-PCR testami bolo v Košickom kraji (19), nasleduje Žilinský (17), Bratislavský (15), Prešovský (13), Banskobystrický (7) a Nitriansky kraj (2). Celkový počet zaočkovaných osôb prvou dávkou vakcíny je 2 366 218 za predchádzajúci deň pribudlo 2 467 očkovaných. Druhú dávku vakcíny už dostalo 2 145 261 ľudí, uplynulý deň sa zaočkovalo 3 642 ľudí.V nemocniciach je hospitalizovaných 81 pacientov, z nich potvrdené ochorenie má 52 ľudí. Na JIS sú 9 pacienti, podporu umelej pľúcnej ventilácie potrebuje 4 osoby.Vedci zistili, že čím ťažší priebeh covidu, tým vyššie je riziko  - fenoménu, ktorý sa spája s horšími rozumovými schopnosťami. Prostredníctvom 5017 vykonaných RT-PCR testov odhalili vo štvrtok (26. 8.) na Slovensku 89 prípadov nákazy novým koronavírusom. Pribudla tiež jedna obeť. Informuje o tom Národné centrum zdravotníckych informácií na webovej stránke covid-19.nczisk.sk. V uplynulých 24 hodinách pribudlo v Maďarsku 189 prípadov nákazy novým druhom koronavírusu a v súvislosti s ochorením COVID-19 zomrel jeden človek, informoval v piatok operačný štáb na webovej stránke koronavirus.gov.hu. (TASR), vyvolaný variantom koronavírusu delta, takže bude platiť aj na budúci týždeň. Vláda však upozornila, že pandemické obmedzenia budú v ohnisku nákazy, v meste Auckland, trvať dlhšie. Informácie priniesla tlačová agentúra AFP. Niekoľkým osobám z rizikových skupín vakcín proti ochoreniu COVID-19, informoval v piatok spravodajský server iROZHLAS.cz.Preočkovanie vybraných skupín obyvateľstva tento týždeň podporila Česká vakcinologická spoločnosť i ďalšie odborné skupiny. Stále sa však čaká na finálne rozhodnutie českého ministerstva zdravotníctva, píše iROZHLAS. Prešovský samosprávny kraj (PSK) pokračuje s očkovaním aj počas víkendu 28. - 29. augusta. Očkovať plánuje vakcínami Janssen, AstraZeneca a Pfizer/BioNTech. Záujemcovia sa môžu nechať zaočkovať počas štátneho sviatku v nedeľu, aj v rámci gastro festivalu, ktorý sa koná v týchto dňoch v Poprade. TASR o tom informovala Lea Heilová z oddelenia komunikácie a propagácie Úradu PSK. (TASR) Lekári v Česku sú pripravení okamžite podať 2,5 tisíc vakcín, ktorým sa končí dátum spotreby. Ponúkajú ich v projekte Zachraňte vakcíny, chcú tak zabrániť ich zlikvidovaniu. Na ich aktuálne ponúkajú desiatky praktických lekárov z celej republiky. Ľudia sa tak môžu dozvedieť, ktorý lekár má vakcíny k dispozícii a hneď v ten deň sa zaočkovať. Podľa praktických lekárov je záujem o tieto vakcíny veľký. () Koronavírusom SARS-CoV-2 sa v roku 2020 mohla podľa najnovších odhadov vedcov z Kolumbijskej univerzity O výsledkoch ich výskumu zverejnených v britskom vedeckom časopise Nature informovala vo štvrtok agentúra DPA.Argentínska prokuratúra obvinila argentínskeho prezidenta Alberta Fernandeza z porušenia povinne nariadenej karantény, keď minulý rok v júli usporiadal narodeninovú oslavu pre svoju priateľku. V piatok o tom informovala agentúra Reuters s odvolaním sa na argentínske média. (TASR)Porovannie kľúčových ukazovateľov s údajmi z minulého týždňa ukazuje nárast nových prípadov, ale pokles ventilovaných pacientov.", "datetime": ""}
{"url": "https://www.aktuality.sk/clanok/p76m9kt/pri-skalici-sa-zrutilo-lietadlo/", "title": "Pri Skalici sa zrútilo lietadlo", "body": "Dnes približne o 10:40 sa pri Skalici zrútilo malé motorové lietadlo, na mieste zasahujú všetky záchranné zložky.Hasiči z Holíča momentálne zasahujú v katastri obce Mokrý Háj – okres Skalica, kde došlo k pádu malého štvormiestneho lietadla. Po príchode na miesto udalosti vykonali príslušníci prieskum a začali s hasením požiaru lietadla, ktoré po páde na zem zachvátili plamene. Požiar sa im podarilo lokalizovať, momentálne pracujú na jeho likvidácii.V čase nehody sa v lietadle nachádzali tri osoby, ktoré zasahujúci príslušníci našli bez známok života.Na miesto bol privolaný aj Letecký úrad.\"Pozostalým obetí tragickej nehody malého lietadla, ktoré vzlietlo z Brna, vyjadrujem úprimnú sústrasť. Letecký a námorný vyšetrovací útvar bude pri vyšetrovaní tejto udalosti maximálne dôsledný,\" vyjadril sa po tragickej udalosti minister dopravy a výstavby SR Andrej Doležal (nominant Sme rodina).", "datetime": ""}
{"url": "https://www.aktuality.sk/clanok/t4h8bs9/cakanie-na-operacie-ma-byt-prehladnejsie-a-transparentnejsie/", "title": "Čakanie na operácie má byť prehľadnejšie a transparentnejšie", "body": "Pacientom by v budúcnosti mohlo byť jasnejšie, kedy presne sa dostanú na operáciu či iný zdravotnícky výkon. Zdravotné poisťovne (ZP) aj poskytovatelia zdravotnej starostlivosti by po novom mali na svojich weboch sprecizovať tzv. čakacie listiny. Priniesť to má plánovaná reforma zdravotníctva.Zoznamy by obsahovali jedinečný identifikačný kód poistenca, dátum zaradenia, kódy zdravotného výkonu aj zmluvného poskytovateľa, názov zmluvného poskytovateľa aj priemernú očakávanú dobu čakania. „Cieľom je sprehľadniť systém tvorby čakacích zoznamov a zjednotiť postup a zároveň transparentné vedenie zoznamov,“ uviedlo v dôvodovej správe Ministerstvo zdravotníctva (MZ) SR.Zoznamy sa majú viesť výlučne elektronicky a online. Čakačky majú obsahovať informáciu o tom, že zdravotný stav daného poistenca si vyžaduje poskytnutie zdravotnej starostlivosti do 12 mesiacov a poskytovateľ zdravotnej starostlivosti musí byť schopný v rámci svojich kapacít ju do roka poskytnúť. „Len v takom prípade by mal zaradenie do zoznamu navrhnúť poistencovi a len v takom prípade by zdravotná poisťovňa mohla mať určenú povinnosť úhrady poskytnutej plánovanej zdravotnej starostlivosti do 12 mesiacov,“ doplnilo MZ SR.Ministerstvo priznáva, že rozsah plánovanej zdravotnej starostlivosti, s výnimkou šiestich regulovaných čakacích zoznamov, v súčasnosti nie je evidovaný. Odhad dosahov je preto podľa neho možné robiť len na základe nedostatočných dát.„Predpokladáme, že počet čakajúcich pacientov, pre ktorých bude musieť zdravotná poisťovňa tvoriť technické rezervy, sa zvýši na päťnásobok oproti súčasnému stavu. Znamená to, že zisk zdravotných poisťovní by sa znížil o približne 50 miliónov eur, čo zníži výnos dane z príjmu o zhruba 11,5 milióna eur,“ dodal rezort zdravotníctva.Reformu zdravotníctva by mal priniesť zákon o kategorizácii ústavnej zdravotnej starostlivosti. Ten sa aktuálne nachádza v medzirezortnom pripomienkovom konaní.", "datetime": ""}
{"url": "https://www.aktuality.sk/clanok/0hqkc14/seliga-ziada-kovarika-o-vysvetlenie-obvineni/", "title": "Šeliga žiada Kovaříka o vysvetlenie obvinení", "body": "Policajného prezidenta Petra Kovaříka nemožno zbavovať aj širšej zodpovednosti ako len trestnoprávnej v súvislosti s jeho obvinením. Predtým má však právo predstúpiť pred poslancov parlamentu a zodpovedať všetky otázky. Pre TASR to skonštatoval podpredseda strany Za ľudí Juraj Šeliga s tým, že platí prezumpcia neviny. Ak Kovařík otázky nevysvetlí, Šeliga si nevie predstaviť jeho zotrvanie vo funkcii.„Ak dostatočne nevysvetlí a nevyjasní otázky, ktoré poslanci majú, rovnako, ktoré má verejnosť, v takom prípade si neviem predstaviť, ako by mohol zotrvať vo funkcii. V tejto chvíli to má vo svojich rukách. To, že postúpi určité právomoci na policajných viceprezidentov, alebo ich prizve k rozhodovaniu ako tretie osoby, považujem za automatický prejav kultúry v takejto komplikovanej situácii,“ uviedol Šeliga.Líderka strany a vicepremiérka Veronika Remišová rešpektuje rozhodnutie vzniesť obvinenie šéfovi polície. Hovorí však o pochybnostiach verejnosti. Chce veriť, že zo strany prokuratúry ide o nestranné a dôsledné konanie.„Osobitne po zvláštnych postupoch policajnej inšpekcie, zameraných proti činnosti vyšetrovateľov najväčších korupčných káuz minulej politickej garnitúry. Od generálnej prokuratúry a jej podriadených prokurátorov verejnosť právom očakávala systémové zmeny a boj proti zločinu bez výnimiek,“ doplnila.Krajská prokuratúra v Bratislave obvinila vo štvrtok (26. 8.) Kovaříka zo zločinu zneužívania právomoci verejného činiteľa v súbehu so zločinom marenia spravodlivosti. Mal zmariť prebiehajúci zásah zadržiavania, ako aj vykonanie trestnoprocesných úkonov s obvinenými osobami Matejom Z. a Petrom P. Kovařík obvinenie odmieta, podal voči nemu sťažnosť.Minister vnútra Roman Mikulec (OĽANO) zatiaľ nepripravuje rozhodnutie o dočasnom pozbavení Kovaříka výkonu štátnej služby policajta. Predseda parlamentného brannobezpečnostného výboru Juraj Krúpa (OĽANO) si ho predvolal na zasadnutie výboru.", "datetime": ""}
{"url": "https://www.aktuality.sk/clanok/0wzkqkj/na-papeza-pozyva-aj-raper-ego-potvrdenie-o-ucasti-moze-trvat-niekolko-dni/", "title": "Na pápeža pozýva aj raper Ego, potvrdenie o účasti môže trvať niekoľko dní", "body": "Viac ako 30-tisíc ľudí sa k stredajšiemu večeru zaregistrovalo, aby sa mohli zúčastniť spoločných modlitieb so Sv. Otcom Františkom. Hlava katolíckej cirkvi navštívi Slovensko od 12. do 15. septembra. Na historickú návštevu pápeža Františka lákajú organizátori aj cez sociálne siete. „Čaute všetci, chcel by som vás pozvať 14. 9. nie na svoj koncert, ale na stretnutie s pápežom, ktoré sa uskutoční v Košiciach na štadióne Lokomotíva. Je to jeden z najúžasnejších ľudí na svete, ktorý nás poctí svojou návštevou,“ hovorí vo videu raper Ego. Videopozvánku zverejnil , ktorým cirkev propaguje návštevu Sv. Otca v Košiciach. Raper má na Instagrame cez 305-tisíc sledovateľov.Na Svätého Otca cez sociálne siete pozýva aj 28-ročná Lamiya Jalilová. Videá rehoľnej sestry saleziánov majú na sociálnej sieti Tik-TokKonferencia biskupov Slovenska priznáva, že záujem o registráciu na sväté omše s pápežom je zatiaľ slabší ako očakávali. „Je to samozrejme menej, než aké sú kapacity, preto rozličnými spôsobmi povzbudzujeme, aby si to ľudia nenechávali na poslednú chvíľu,“ vyzval veriacich hovorca KBS Martin Kramara. Konferencia biskupov Slovenska odmieta, že by za nižším počtom registrovaných bolo zdĺhavé overovanie registrácie veriacich. „Bez ohľadu na overovanie, číslo zaregistrovaných sa v stredu večer podľa Martina Kramaru pohybovalo na 33-tisíc ľudí. Podľa informácií Aktuality.sk nedostali potvrdenie alebo zamietnutie registrácie na stretnutie s pápežom veriaci ani po desiatich dňoch od prihlásenia sa.Svätý otec František má v septembri navštíviť Bratislavu, Košice, Prešov a Šaštín-Stráže. Len pri stretnutí na Záhorí očakávajú biskupi, že počet veriacich by mohol dosiahnuť 300-tisíc ľudí. Ak by sa predpoklady splnili, išlo by o jedno z najväčších jednodňových podujatí na svete od začiatku pandémie koronavírusu.„Do Šaštína máme nahlásených už niekoľko desiatok autobusov. Na webovej stránke  je možnosť ich prihlasovania, aby sme dokázali priebežne zvládnuť a zorganizovať ich príchody, parkovanie,“ dodal hovorca biskupov Martin Kramara. Niektoré farnosti už ponúkajú autobusové zájazdy na stretnutie s pápežom. Piešťanská farnosť predáva lístky na autobusový zájazd a svätú omšu do Šaštína za tridsať eur. V Šaštíne sa pripravujú aj na veriacich z neďalekej Českej republiky. Do Břeclavi trvá cesta necelú polhodinu. Česká biskupiská konferencia ale pre Aktuality.sk potvrdila, že neplánujú hromadné výjazdy na stretnutie so Sv. Otcom v Šaštíne. „Nič sa oficiálne neorganizuje, českí veriaci sa chystajú na Slovensko individuálne alebo cez svoje farnosti. Českí biskupovia sa chystajú do Šaštína,“ potvrdila Eva Spišáková z Tiskového střediska České biskupské konference. Nad zmenami podmienok účasti občanov na návšteve pápeža Františka na Slovensku sa aktuálne neuvažuje. Premiér Eduard Heger (OĽANO) v stredu skonštatoval, že pri riadení pandémie sa riadia odporúčaniami odborníkov.Aj preto je podľa neho prípadné rozšírenie podmienky byť zaočkovaný aj na negatívny výsledok testu alebo potvrdenie o prekonaní ochorenia covid-19 témou pre konzílium odborníkov. „V tomto momente podľa toho, aké mám informácie, sa nad týmto neuvažuje,“ povedal.Susedné Maďarsko, ktoré Svätý Otec rovnako navštívi, si nedalo podmienku zaočkovania pre účasť na spoločných modlitbách s pápežom.„Tridsať percent približne je rozdiel medzi zaočkovanosťou Maďarska a Slovenska. Nech je to aj 20 percent, presné číslo nie je podstatné. Je to markantný rozdiel, ktorý spôsobuje to, či musíte mať prísnejšie opatrenia, menej prísne alebo žiadne opatrenia. To je dôvod, prečo si na Slovensku nemôžeme dovoliť komfort, ktorý si môže dovoliť Maďarsko,“ zdôraznil Heger.  O zmenách podmienok neuvažuje ani minister zdravotníctva. „Myslím, že dohoda je jasná, a tá bude dúfam platiť,“ doplnil šéf rezortu zdravotníctva Vladimír Lengvarský. ", "datetime": ""}
{"url": "https://www.aktuality.sk/clanok/88tdyvj/nezaockovani-pendleri-nepojdu-do-karanteny-potrebuju-vsak-negativny-pcr-test/", "title": "Nezaočkovaní pendleri nepôjdu do karantény, potrebujú však negatívny PCR test", "body": "Pendleri, ktorí nespĺňajú definíciu plne zaočkovanej osoby, budú môcť prísť na územie Slovenska bez toho, aby museli ísť do domácej karantény. Budú však potrebovať negatívny výsledok RT-PCR testu, nie starší ako sedem dní. Takéto osoby sa budú musieť raz do mesiaca zaregistrovať na portáli eHranica. V piatok o tom informovala hovorkyňa Úradu verejného zdravotníctva (ÚVZ) SR Daša Račková.„Ľuďom naďalej dôrazne odporúčame dať za zaočkovať proti ochoreniu COVID-19, pretože ide o najúčinnejší spôsob, ako zabrániť šíreniu nákazy, zvýšenému počtu hospitalizácií a následnému preťaženiu zdravotníckeho systému,“ uviedla.O zrušení prechodného ustanovenia pre pendlerov sa podľa ÚVZ rozhodlo na medzirezortnej úrovni s tým, že sa zohľadnili argumenty zainteresovaných strán.Vyhláška bude účinná od pondelka 30. augusta.", "datetime": ""}
{"url": "https://www.aktuality.sk/clanok/gt2l6ez/koronavirus-pocet-prihlasenych-ludi-v-ockovacej-loterii-sa-blizi-k-milionu/", "title": "Koronavírus: Počet prihlásených ľudí v očkovacej lotérii sa blíži k miliónu", "body": "Len počas nedeľnej (22. 8.) relácie ich pribudlo 13.500. Informoval o tom tlačový odbor Ministerstva financií (MF) SR.MF SR eviduje najviac registrácií v Bratislavskom kraji (152.000 ľudí), pričom nasleduje Prešovský kraj (140.000 ľudí). Vyše 19 % z prihlásených do očkovacej prémie sú seniori starší ako 65 rokov. Za posledných sedem dní tvorí táto najzraniteľnejšia veková skupina dokonca najvyšší podiel spomedzi všetkých registrácií. Počas uplynulého týždňa sa do očkovacej prémie prihlásilo dokopy 50.000 ľudí z tejto vekovej kategórie. Napríklad v sobotu bola až štvrtina zo všetkých registrovaných práve vo veku nad 65 rokov.Rezort financií upozornil, že používanie stránky www.bytzdravyjevyhra.sk je možné len z územia Slovenskej republiky. Ide o bezpečnostné opatrenie, ktoré má chrániť už registrovaných občanov a ich osobné údaje. MF SR s ním počítalo ešte pred spustením samotnej registrácie.", "datetime": ""}
{"url": "https://www.aktuality.sk/clanok/4cd5nrz/minister-vlcan-predlozi-na-vladu-meno-kandidata-na-sefa-pozemkoveho-fondu/", "title": "Minister Vlčan predloží na vládu meno kandidáta na šéfa pozemkového fondu", "body": "Na základe výsledkov výberového pohovoru odporučila výberová komisia ministrovi Samuelovi Vlčanovi (nominant OĽANO) predložiť na rokovanie vlády SR návrh na vymenovanie najúspešnejšieho kandidáta.Ako ďalej informoval odbor komunikácie MPRV, členovia výberovej komisie v rámci výberového procesu uskutočneného formou osobného pohovoru položili uchádzačom otázky súvisiace s ich predloženými a prezentovanými koncepciami riadenia SPF, overili ich odborné znalosti, manažérske schopnosti a zručnosti uchádzača. Podľa hodnotenia výberovej komisie Marián Bulla získal 68 bodov, Karol Rajnoha 99 bodov a Jana Štilichová 86 bodov z celkového možného počtu 125 bodov.Na základe uvedených skutočností výberová komisia určila poradie uchádzačov, a to ako prvého v poradí Rajnohu, ako druhú Štilichovú a ako tretieho Bullu.Minister pôdohospodárstva a rozvoja vidieka na základe výsledkov výberového pohovoru predloží na najbližšie rokovanie vlády návrh na vymenovanie Rajnohu do funkcie generálneho riaditeľa SPF.", "datetime": ""}
{"url": "https://www.aktuality.sk/clanok/vdr63y8/koronavirus-autodopravcovia-mozu-ziadat-o-pomoc-zo-schemy-pomoci-do-augusta/", "title": "Koronavírus: Autodopravcovia môžu žiadať o pomoc zo schémy pomoci do augusta", "body": "Rezort dopravy vyčlenil v rámci schémy pomoci pre sektor dopravy 19,4 milióna eur. Informoval o tom Ivan Rudolf, hovorca Ministerstva dopravy a výstavby (MDV) SR.Ako dodal, MDV prijalo doposiaľ k pondelku len 279 žiadostí z očakávaných 650, z ktorých bolo doteraz 39 už aj schválených a 17 zamietnutých. Rezort dopravy eviduje aj 66 takých žiadostí, ktoré vzali späť samotní žiadatelia z dôvodu vlastného zistenia nesprávne podanej žiadosti alebo nesprávne uvedených údajov. Aktuálne je v procese kontroly 119 žiadostí. Výzva na túto schému pomoci je otvorená ešte do 31. augusta, po tomto dátume už nebude možné podať žiadnu novú žiadosť ani vykonať opravy nad podanými žiadosťami.Limit na žiadateľa je podľa neho stanovený na 200.000 eur, ide o tzv. schému minimálnej pomoci de minimis. Jej cieľom je zmierniť následky pandémie nového koronavírusu. Podnikatelia môžu žiadať o pomoc od začiatku pandémie, teda od 1. apríla 2020 do 31. marca 2021.Oprávneným žiadateľom je ten subjekt, ktorý eviduje pokles tržieb na úrovni minimálne 30 % v porovnaní s rovnakým obdobím predchádzajúceho roka, teda pred vypuknutím pandémie. Maximálna výška pomoci je do 80 % oprávnených nákladov.Pri stanovení výšky finančnej pomoci sa refundovaný pokles tržieb porovnáva s celkovým príspevkom stanoveným na technickú základňu daného žiadateľa. Výška finančného príspevku na vozidlo sa odvíja od jeho kategórie a euronormy, pričom platí, že ekologickejšie vozidlá majú vyšší príspevok.", "datetime": ""}
{"url": "https://www.aktuality.sk/clanok/v27nfr9/koronavirus-ukrajine-a-ciernej-hore-darujeme-zhruba-70-000-vakcin/", "title": "Koronavírus: Ukrajine a Čiernej Hore darujeme zhruba 70 000 vakcín", "body": "TASR o tom v pondelok informoval komunikačný odbor Ministerstva zahraničných vecí a európskych záležitostí (MZVEZ) SR. Krajina sa tak pripojí k úsiliu Európskej únie a jej členských štátov zameranému na podporu tretích krajín v boji s ochorením COVID-19.Minister zahraničných vecí a európskych záležitostí SR Ivan Korčok (nominant SaS) uviedol, že takýmto krokom Slovensko vyjadruje solidaritu s týmito dôležitými zahraničnými partnermi a prispieva k boju s ochorením COVID-19 na globálnej úrovni. „Očkovanie považujem za najúčinnejší spôsob boja s pandémiou a je dôležité, aby očkovacie látky boli k dispozícii tam, kde sú v danom momente najpotrebnejšie,\" uviedol.Podľa šéfa slovenskej diplomacie zdieľaním vakcín so zahraničnými partnermi zároveň Slovensko pomáha aj sebe, keďže pandémiu nemožno poraziť v rámci hraníc jedného štátu.Na to, že očkovanie je v súčasnosti jediným nástrojom, ktorý chráni pred vážnym priebehom ochorenia COVID-19, poukázal aj minister zdravotníctva SR Vladimír Lengvarský (nominant OĽANO). „Celý proces očkovania veľmi pozorne z ministerstva manažujeme, preto len čo sme uvideli priestor z hľadiska efektívnosti využitia vakcín, ktoré máme aktuálne k dispozícii, rozhodli sme sa pomôcť v oblasti očkovania aj zahraničným partnerom,\" doplnil.Poskytnutie vakcín zabezpečuje Ministerstvo zdravotníctva SR v koordinácii s rezortami diplomacie a vnútra. MZVEZ SR dodalo, že darovaním vakcín Ukrajine a Čiernej Hore nie sú ohrozené potreby Slovenska súvisiace s očkovaním.Rezort diplomacie bude v spolupráci s Ministerstvom zdravotníctva SR a Ministerstvom vnútra SR pokračovať v úsilí o poskytnutie prebytočných vakcín aj ďalším krajinám. \"Týmto spôsobom sa zároveň Slovensku otvoria možnosti na flexibilné získavanie vakcín od zahraničných partnerov v závislosti od aktuálnych potrieb,\" uzavrel rezort diplomacie.", "datetime": ""}
{"url": "https://www.aktuality.sk/clanok/27rez90/dozorujuca-prokuratura-zastavenie-vysetrovania-zakonnosti-previerky-lipsica-bolo-predcasne/", "title": "Dozorujúca prokuratúra: Zastavenie vyšetrovania zákonnosti previerky Lipšica bolo predčasné", "body": "Pre TASR sprostredkoval stanovisko námestníka Krajskej prokuratúry Bratislava (KP) Emila Popraca hovorca Generálnej prokuratúry SR Dalibor Skladan. Na vrátenie veci vyšetrovateľovi PZ upozornila TV Joj.„V uvedenej trestnej veci (vyšetrovanie postupu ministra práce, sociálnych vecí a rodiny Milana Krajniaka) bolo vykonané preverovanie na podklade trestného oznámenia z februára tohto roka. Vyšetrovateľ PZ uznesením rozhodol o odmietnutí veci, avšak dozorujúca prokurátorka po preskúmaní predmetného spisu konštatovala, že spomínané uznesenie bolo predčasné, nezákonné a arbitrárne, pričom vyšetrovateľovi PZ uložila znova konať a rozhodnúť v danej veci,\" uvádza Poprac.Podľa jeho stanoviska dozorujúca prokurátorka po preskúmaní predmetného spisu zistila, že odmietnutie trestného oznámenia vyšetrovateľom PZ obsahovalo viaceré formálne nedostatky, s ktorými sa bolo potrebné vyrovnať. \"Zákon o štátnej službe ani organizačný poriadok Ministerstva práce, sociálnych vecí a rodiny SR napríklad nepoznajú inštitút poradcu bez nároku na odmenu a bez akéhokoľvek zmluvného základu,\" zdôraznil.KP Bratislava podľa Popraca odmieta účelové spájanie uvedenej veci zo začiatku tohto roka s aktuálnymi prípadmi, ktoré súvisia s vyšetrovaním možného ovplyvňovania svedeckých výpovedí.„Zdôrazňujeme, že spomínaná trestná vec, v ktorej bolo vykonávané preverovanie na základe trestného oznámenia z februára tohto roka, bola zameraná najmä na postup ministra práce, sociálnych vecí a rodiny. Predmetom vyšetrovania v žiadnom prípade nebola osoba špeciálneho prokurátora, ako sa to snažia svojimi vyhláseniami v médiách prezentovať niektoré osoby,\" uvádza Poprac.Trestné oznámenie vo veci udelenia bezpečnostnej previerky podal expremiér Robert Fico (Smer-SD). Bolo nasmerované proti ministrovi Krajniakovi (Sme rodina) a zodpovednému zástupcovi Národného bezpečnostného úradu, ktorý Lipšicovi pridelil previerky na stupni „prísne tajné\". O bezpečnostnú previerku Lipšica požiadal Krajniak ako pre poradcu pre ministra. Podľa trestného oznámenia malo ísť o podozrenie zo zneužívania právomoci verejného činiteľa.", "datetime": ""}
{"url": "https://www.aktuality.sk/clanok/4r9y81y/petkova-zo-zastavme-korupciu-disciplinarny-navrh-na-lipsica-moze-byt-len-vyvrcholenim-napatia/", "title": "Petková zo Zastavme korupciu: Disciplinárny návrh na Lipšica môže byť len vyvrcholením napätia", "body": "Pre TASR to uviedla riaditeľka Nadácie Zastavme korupciu Zuzana Petková.„Nepoznám obsah Žilinkovho návrhu, ale z toho, čo som čítala v médiách, sa mi nezdá správny. O motivácii, prečo ho Maroš Žilinka podal, nechcem špekulovať, ale vnímam isté napätie medzi GP a ÚŠP už niekoľko týždňov. Takže návrh je možno len jeho vyvrcholením,\" zdôraznila s tým, že ak Lipšic hovoril pravdu, tak je nenáležité stíhať ho pre porušenie princípu zdržanlivosti.„Síce sa vyjadroval k prípadu, ktorý dozoruje krajská prokuratúra, ale ovplyvňovanie svedkov úzko súvisí s korupčnými kauzami pod dozorom ÚŠP,\" mieni Petková. Tvrdí, že vedúci predstavitelia prokuratúry nemajú mlčať, ak sú verejnosti podsúvané nepravdivé informácie.„Naopak, očakávala by som od viacerých ,strážcov spravodlivosti', že sa ozvú a zastanú si vyšetrovateľov a kolegov, ktorí riešia korupčné prípady a sú pod obrovským tlakom, najmä politikov,\" podotkla s tým, že v tejto súvislosti očakáva väčšiu podporu aj zo strany GP SR.„Namiesto toho prišiel disciplinárny návrh na jediného vedúceho prokurátora, ktorý ich verejne podporil. Dalo by sa to vnímať aj ako zastrašovanie ostatných, nech sú ticho,\" zdôraznila Petková.„Generálna prokuratúra predtým informovala, že disciplinárneho previnenia sa mal Lipšic dopustiť tým, že 28. júla bez znalosti spisu verejne špekulatívne a zavádzajúcim spôsobom polemizoval o vznesení obvinenia vyšetrovateľom špecializovaného tímu Úradu inšpekčnej služby v právoplatne neskončenej trestnej veci, ktorá nepatrila do pôsobnosti ÚŠP.A to po tom, ako dozorový prokurátor Krajskej prokuratúry Bratislava, ako aj sudkyňa pre prípravné konanie Okresného súdu Bratislava III, ktorá vzala obvineného Cs. D. do väzby, konštatovali dôvodnosť a zákonnosť vzneseného obvinenia.", "datetime": ""}
{"url": "https://www.aktuality.sk/clanok/8rfnn1j/minister-nad-muzeum-snp-bude-mat-aj-po-zmene-zriadovatela-pravnu-subjektivitu/", "title": "Minister Naď: Múzeum SNP bude mať aj po zmene zriaďovateľa právnu subjektivitu", "body": "Návrh novelizovaného právneho predpisu, ktorý upravuje zmenu, je v medzirezortnom pripomienkovom konaní.„Bolo veľmi veľa kuvikov, ktorí hovorili, ako to ideme zničiť, my však ponechávame právnu subjektivitu, múzejnú subjektivitu,“ povedal Naď, ktorý verí, že prepojením s Vojenským historickým ústavom (VHÚ) v rámci rezortu obrany dostane múzeum impulz na rozvoj, modernizáciu a kvalitatívny posun.„Našou snahou je, aby sa z Múzea SNP stala inštitúcia hodná 21. storočia,“ zdôraznil Naď, ktorý podľa svojich slov cíti podporu aj zainteresovaných subjektov na strane samosprávy či vedeckej obce pre plánovaný zámer.Podľa návrhu novely zákona o múzeách a o galériách a o ochrane predmetov kultúrnej hodnoty by sa mala delimitácia uskutočniť k 1. januáru 2022. V návrhu zákona má Múzeum SNP ako celoštátne špecializované múzeum status právnickej osoby, ktorá v oblasti dejín druhej svetovej vojny, protifašistického odboja a slovenskej spoločnosti v rokoch 1938 - 1945 vykonáva komplexnú múzejnú dokumentáciu. Okrem zbierkotvornej, vedecko-výskumnej a kultúrno vzdelávacej úlohy má naďalej slúžiť ako ústredné informačné, metodické i koordinačné centrum pre múzejnú činnosť v oblasti svojej špecializácie.Ministerstvo kultúry ako predkladateľ návrhu novely chce zmenu predložiť na rokovanie parlamentu do 1. októbra. Opozičný Smer-SD, naopak, avizuje, že príde s vlastným legislatívnym návrhom, ktorý by presunu v rámci zriaďovateľskej pôsobnosti zabránil, z Múzea SNP chce zriadiť verejnoprávnu inštitúciu.„Zámer platí, o postupe sa chceme dohodnúť s kolegami na našom poslaneckom klube,“ potvrdil pre TASR podpredseda poslaneckého klubu Smer-SD Dušan Jarjabek.", "datetime": ""}
{"url": "https://www.aktuality.sk/clanok/ngy5bsd/slovensko-neeviduje-obcanov-ci-spolupracujuce-osoby-ziadajuce-evakuaciu-z-kabulu/", "title": "Slovensko neeviduje občanov či spolupracujúce osoby žiadajúce evakuáciu z Kábulu", "body": "„Dnes môžem potvrdiť, že neevidujeme ani jedného spolupracovníka ozbrojených síl alebo občana, ktorý žiadal o evakuáciu, že by sme ho tam nechali, nič také sa neudialo,\" povedal minister obrany na pondelkovej tlačovej konferencii. Rezort diplomacie ešte minulý týždeň potvrdil, že vie ešte o jednej Slovenke, ktorá sa nachádza v Afganistane, no nežiada o návrat do SR.Podľa ministra niektoré krajiny evakuujú tisícky ľudí denne a aj na slovenskú diplomaciu či zástupcov mimovládnych organizácií sa obrátili ľudia, ktorí chcú ísť na Západ. V tejto súvislosti Slovensko komunikuje so spojencami.„Tu nejde o počet, ale o jednotlivé príbehy ľudí, každý človek, ktorý má záujem, má právo požiadať o azyl, a SR má právo udeliť alebo odmietnuť azyl. Debata by nemala byť politická, ale ľudská,\" vyhlásil minister, ktorý verí v spoločné riešenie, ktoré pomôže ľuďom, ale nemôže to byť \"silou-mocou\". \"Treba si naozaj zvážiť, koho chceme na Slovensko priviesť a či tí ľudia majú úprimný záujem o SR alebo je to len využitie priestoru, ako sa dostať do schengenskej zóny,\" povedal.NATO ani EÚ podľa Naďa od nás nežiadajú žiadnu realokáciu, ide len o prejav solidarity. \"V rámci NATO a EÚ prebieha diskusia, že by sa v rámci Európy urobil letecký transport medzi Kábulom a nejakým európskym štátom, kde by boli títo spolupracovníci centrálne dočasne umiestnení a tam by sa riešilo z hľadiska procedúr, čo ďalej s nimi,\" informoval o ďalšom riešení.Slovensko bolo pripravené prijať desať osôb, ktoré spolupracovali so spojeneckými misiami. \"Z týchto ľudí ešte nie je na území SR ani jeden, diskusia naďalej prebieha,\" povedal Naď.Na Slovensko sa minulý týždeň podarilo z Afganistanu dopraviť celkovo 24 osôb. Z nich je 16 občanov SR a osem občanov Afganistanu, ktorí spolupracovali s Ozbrojenými silami SR. \"Zatiaľ sú v karanténe a budeme ďalej riešiť, či vôbec budú mať záujem o azyl na Slovensku,\" povedal minister obrany.Afganské militantné hnutie Taliban 15. augusta obsadilo hlavné mesto Kábul a prevzalo moc v Afganistane. Tisíce ľudí sa odvtedy snažia dostať sa z krajiny. Západné krajiny organizujú evakuačné lety pre svojich diplomatov i Afgancov, ktorí s týmito krajinami spolupracovali a ktorí sa obávajú pomsty zo strany Talibanu.", "datetime": ""}
{"url": "https://www.aktuality.sk/clanok/w4ypkyw/smer-navrhne-odvolavanie-ministra-mikulca-v-utorok/", "title": "Smer navrhne odvolávanie ministra Mikulca v utorok", "body": "Ak sa mimoriadna schôdza Národnej rady (NR) SR následne uskutoční a koalícia nebude robiť obštrukcie, strana stiahne podpisy spod návrhu na Mikulcovo odvolávanie, ktoré sa pre neuznášaniaschopnosť pléna presunulo z júla na september. Na pondelkovej tlačovej konferencii to uviedol predseda strany Robert Fico.Smer-SD Mikulcovi vyčíta návštevy v dome, kde býval člen bratislavskej skupiny takáčovcov Matej Z., aj to, že mal prerušiť policajný zásah voči nemu a ďalším dvom svedkom. Rovnako hovorí o podozreniach z korupcie.Šéf Smeru-SD však predpokladá, že podobne ako v júli, ani teraz sa odvolávanie Mikulca neuskutoční. Argumentuje tým, že koaličné hnutie Sme rodina už malo avizovať, že sa na takejto schôdzi nezúčastní.Predsedníčka poslaneckého klubu SaS Anna Zemanová pre TASR v pondelok uviedla, že poslanci z ich klubu sa rovnako na schôdzi nezúčastnia, pretože nechcú podporovať divadlo Smeru-SD. Podľa Zemanovej ide o snahu prekryť škandály predchádzajúcich vlád súvisiace s korupciou na najvyšších miestach.", "datetime": ""}
{"url": "https://www.aktuality.sk/clanok/ctr2t37/koronavirus-obchodnicku-aplikaciu-na-overenie-covid-preukazov-si-uz-stiahli-tisicky-slovakov/", "title": "Koronavírus: Obchodnícku aplikáciu na overenie covid preukazov si už stiahli tisícky Slovákov", "body": "Predseda predstavenstva spoločnosti Pavol Miroššay pre TASR vyčíslil, že doteraz si aplikáciu Over Pass stiahli viac než tri tisícky užívateľov a prekontrolovalo sa cez ňu už vyše 15.000 COVID preukazov. Dodal, že aplikácia funguje aj offline, treba však dbať na aktualizáciu.Nové opatrenia, ktorými sa majú riadiť prevádzky, platia od pondelka 16. augusta. Prevádzky si môžu vybrať, koho budú púšťať, podľa troch základných scenárov. Niektoré vyžadujú kontrolu, či je zákazník zaočkovaný, otestovaný, prípadne ochorenie COVID-19 prekonal. Na kontrolu certifikátov takmer týždeň nebola sprístupnená slovenská aplikácia, obchodníci ju majú k dispozícii až od piatka.O funkcionalitách aplikácie existuje aj manuál pre prevádzky, ktorý zverejnil Úrad verejného zdravotníctva (ÚVZ) SR. Píše sa v ňom, že aplikácia funguje aj v offline režime, nepotrebuje neustále pripojenie k internetu. Miroššay však na otázku, či tým pádom obsahuje aplikácia vždy aktuálne údaje, odpovedal, že pri každom inicializovaní aplikácie sa overuje, či je užívateľ pripojený na internet. Ak je, automaticky sa sťahujú najnovšie dáta. \"Odporúčame užívateľom, aby aplikáciu aspoň raz denne pripojili k internetu pre aktuálnosť dát,\" zdôraznil.Na otázku, či kontrole COVID certifikátov nemôže na strane prevádzky alebo na strane klienta brániť zlý či žiadny signál, povedal, že aplikácie Green Pass aj Over Pass fungujú v režime offline, preto ukázanie i overenie by fungovať malo.Aplikácia Over Pass v súčasnosti funguje pre operačný systém Android verzie 6.0 alebo novšej. \"Sprístupnenie aplikácie pre iOS zariadenia predpokladáme v priebehu budúceho týždňa,\" povedal pre TASR Miroššay.", "datetime": ""}
{"url": "https://www.aktuality.sk/clanok/hlk0rf7/shmu-vydal-vystrahy-pred-vydatnymi-dazdami/", "title": "SHMÚ vydal výstrahy pred výdatnými dažďami", "body": "Upozorňuje na to Slovenský hydrometeorologický ústav (SHMÚ), ktorý vydal výstrahy prvého stupňa pred dažďom. Pre niektoré severné okresy stredného Slovenska platí zároveň výstraha pred povodňami. Meteorológovia upozorňujú na zrážky v celom Prešovskom kraji, v okrese Gelnica, Košice-okolie, Michalovce, Sobrance, Spišská Nová Ves, Liptovský Mikuláš a Tvrdošín. Výstraha platí od 22.00 h do utorka 10.00 h.SHMÚ ojedinele očakáva výskyt dažďa s úhrnom zrážok 30 až 40 milimetrov. \"Tento úhrn predstavuje potenciálne nebezpečenstvo pre ľudské aktivity. Predpokladaný úhrn a intenzita zrážok sú v danej ročnej dobe a oblasti bežné, ale môžu spôsobiť škody menšieho rozsahu,\" varujú meteorológovia.Naďalej platí aj výstraha pred povodňami z trvalých dažďov, a to pre okresy Ružomberok, Liptovský Mikuláš, Námestovo, Tvrdošín a Dolný Kubín.", "datetime": ""}
{"url": "https://www.aktuality.sk/clanok/b81w17w/kazimirova-zlava-guverner-tvrdi-ze-dom-kupil-lacnejsie-pretoze-zan-platil-najom/", "title": "Kažimírova zľava: Guvernér tvrdí, že dom kúpil lacnejšie, pretože zaň platil nájom", "body": "Bývalý politik Smeru, dnes guvernér NBS Peter Kažimír vysvetľuje výhodné nadobudnutie vily na Slavíne veľmi zvláštnym spôsobom. Vyšetrovateľom tvrdí, že jej cena zohľadňuje aj nájomné, ktoré roky platil. Odborníci v realitnom sektore sa však zhodujú, že ide o neštandardnú prax.Kažimír kúpil vilu za 2,05 milióna eur od obvineného architekta Miroslava Slahučku. Podľa viacerých odborníkov bola pritom jej hodnota minimálne 2,6 milióna eur.Aktuality.sk  so Slahučkom už v čase predaja spomínanej vily. Teraz však zaujímajú aj políciu, keďže expolitikovi Smeru ju predával architekt, ktorý je zároveň podozrivý, že vedel u vtedajšieho ministra Kažimíra – za úplatok 150-tisíc eur – vylobovať dôležité rozhodnutie.Informáciu o tom, že Kažimír  ako osem rokov pred ním Slahučka priniesli Aktuality.sk v júli.Kažimír kúpil vilu, ktorú si osem rokov prenajímal, na jeseň 2020 od firmy S.I. Developer. Spoločnosť vlastnia podnikatelia Ladislav Rehák a Miroslav Slahučka. Jej jediným konateľom je práve architekt Slahučka. Ten je obvinený z prijatia úplatku 150-tisíc eur v kauze Mýtnik. Slahučka mal za to vybaviť schválenie navýšenia rozpočtu u ministra financií, ktoré umožnilo daniarom uzavrieť utajovaný štvormiliónový dodatok s firmou Allexis Michala Suchobu.Kažimír kúpil vilu spoločne s vedľa stojacim schátraným domom minimálne o 370-tisíc eur lacnejšie ako firma Slahučku s Rehákom. Vyplýva to z účtovnej závierky firmy, ktorá predávala Kažimírovi nehnuteľnosti za 2,05 milióna eur.Súčet zostatkovej ceny nehnuteľností a odpisov za roky 2012 – 2019 totiž predstavuje 2,42 milióna eur. Pôvodná kúpna cena vily a starého domu teda nebola nižšia ako uvedená suma.Hodnotu vily v čase jej predaja – v závislosti od vnútorného vybavenia – nacenili dvaja odborníci na 2,6 až 3,5 milióna eur. V minulosti zdôvodňoval Kažimír cenu nehnuteľnosti jej technickým stavom. Kým ceny nehnuteľností v Bratislavskom kraji – podľa údajov NBS vedenej Kažimírom – stúpli v období 2012 až 2020 v priemere o 42 percent, Kažimír kúpil vilu o 18 percent lacnejšie ako predchádzajúci kupujúci.K predaju vily sa niekoľko mesiacov pred zadržaním vyjadril aj Slahučka, ktorý však zavádzal. V decembri 2020 pre Aktuality.sk tvrdil, že predajom dosiahol zisk. Išlo však o čisto účtovný zisk oproti umelo zníženej účtovnej hodnote vily. V skutočnosti predal nehnuteľnosť o vyše 300-tisíc eur lacnejšie, ako bola nákupná cena.Kažimír vyšetrovateľom povedal, že cena vily bola určená znaleckým posudkom – a zohľadňovala aj to, že odkedy v nej býval v podnájme, zaplatil nájomné viac ako 400-tisíc eur.Spätne však svoje slová interpretuje odlišne: „P. guvernér to myslel tak, že inak sa klientovi rokuje o cene, keď príde na inzerát, a inak, keď je dlhodobý spoľahlivý nájomník, ktorý zaplatí státisíce na nájomnom a zároveň detailne pozná všetky silné aj slabé stránky nehnuteľnosti,“ reagoval tlačový odbor NBS.Kažimír neodpovedal, či bola kúpna cena nižšia ako cena určená znaleckým posudkom.Na znalecké posudky sa pýtala redakcia Aktuality.sk aj v minulosti, Kažimír však nebol ochotný sprístupniť žiadne posudky. Aktuality.sk mali záujem o znalecký posudok na vilu a dom, ktoré kúpil Kažimír od firmy S.I. Developer, aj o znalecké posudky na dva byty na Puškinovej ulici, ktoré tej istej spoločnosti predal.Podľa vyjadrení ľudí, ktorí pracujú s nehnuteľnosťami, je zníženie kúpnej ceny nehnuteľnosti z dôvodu predchádzajúceho nájmu raritou.Realitný maklér Roman Bičiar tvrdí, že sa s podobnou praxou nikdy nestretol. Zohľadnenie zaplateného nájmu v kúpnej cene nepovažuje za bežné. „Ak niekto býva v prenajatom byte s trhovou hodnotou 150-tisíc eur, má záujem o jeho kúpu a myslí si, že kvôli tomu, že v ňom doteraz býval, ho kúpi za 100-tisíc, tak je na omyle,“ dodal Bičiar.Nevylučuje však, že výnimočne sa to môže stať. „Viem si to predstaviť, že ak má niekto dlho nájomníka, vypestuje si s ním bližšie vzťahy a keď sa rozhodne nehnuteľnosť predať, dá mu ju za kamarátsku cenu,“ uzavrel realitný expert. Aj ďalší maklér tvrdí, že takáto úprava ceny nie je štandardná. „Bežne sa robí nájomná zmluva s predkupným právom po určitej dobe, ale vždy je tam klauzula, že v dobe podpisu sa bude predávať za aktuálnu trhovú hodnotu,“ uviedol odborník, ktorý nechcel byť menovaný.Ako ojedinelú možnosť vidí úpravu ceny aj realitný maklér Marián Paták. Tvrdí však, že s takýmto inštitútom sa už stretol. „Hovorí sa tomu rent-to-buy a je to inštitút, ktorý sa používa v prípade, keď má nájomník záujem kúpiť nehnuteľnosť, momentálne na ňu nemá peniaze, no vie, že v dohodnutom čase by ju vedel odkúpiť. Vtedy si môže s majiteľom dohodnúť, že sa mu časť nájmu odpočíta z neskoršej kúpnej ceny, no určite nie 100 percent.“ „Ťažko povedať, či je to obštrukcia, alebo nie,“ komentoval Paták Kažimírovo zdôvodnenie nižšej ceny dlhoročným prenájmom.Faktom však je, že zámer spoločnosti S.I. Developer bol odlišný. „Objekt na Gorazdovej ulici bol kúpený so zámerom postupného dokupovania okolitých budov a pozemkov. Cieľom našej spoločnosti bolo vytvoriť skupinu nehnuteľností pre bonitnú klientelu,“ uviedol v decembri minulého roka Miroslav Slahučka, podľa ktorého sa tento zámer nepodaril.Na odlišné nastavenie vzťahov medzi Kažimírom a firmou poukazuje aj druhý dôvod predaja nehnuteľnosti: „Ďalšou skutočnosťou, ktorá nás viedla k predaju objektu, bolo oznámenie spolumajiteľa spoločnosti (Ladislava Reháka, pozn. red.) postupne sa sťahovať zo svojich podnikateľských aktivít,“ doplnil Slahučka.Najvyšší kontrolný úrad podobnú prax kritizoval – vyskytla sa na strane štátu pri predaji služobných bytov policajtom či vojakom. Ministerstvá vnútra či obrany im totiž predávali služobné byty za „zostatkovú cenu“, od ktorej sa odpočítaval nájom, ktorý za byt zaplatili.NKÚ konštatoval, že štát mal predávať byty trhovým spôsobom, nie za umelo vytvorené zostatkové ceny.„Predajom za ceny, ktoré boli výrazne nižšie ako trhové, tak štát prišiel o niekoľko miliónov eur,“  kontrolóri.„Ak by sme byt, v ktorom býval plukovník alebo major ozbrojených síl, považovali za prebytočný a chceli by sme ho odpredať, tak by sme ho mali predávať štandardným spôsobom za trhových pravidiel,“ dodal podpredseda NKÚ Ľubomír Andrassy v . Podľa neho by mal štát predávať nehnuteľnosti výhradne za trhové ceny.", "datetime": ""}
{"url": "https://www.aktuality.sk/clanok/pe20rtw/koronavirus-pocet-novych-infikovanych-presiahol-stovku/", "title": "Koronavírus: Počet nových infikovaných presiahol stovku", "body": "– Tibor z nemocničného videa: – – V očkovacej lotérii aktuálne nemôže vyhrať  cez web bytzdravyjevyhra.sk. Pre Živé.sk to uviedlo ministerstvo financií. Na oficiálnu časť tohtoročných celoštátnych osláv 77. výročia Slovenského národného povstania (SNP) v Banskej Bystrici, ktoré sa uskutočnia 29. augusta, sa dostane maximálne tisíc ľudí iba na pozvánky.Ako v utorok na tlačovej besede informovalo Múzeum SNP, na rozdiel od vlaňajška bude počas oficiálnej časti vytvorená iba jedna zóna v areáli, aj to iba pre pozvaných, bez ohľadu na to, či sú alebo nie sú zaočkovaní proti ochoreniu COVID-19. Po jej skončení sa okolo 13.00 h sa tam už dostane verejnosť tiež v počte maximálne tisíc ľudí. Jediný vstup bude od Kapitulskej ulice. Podmienky uplatňovania protiepidemických opatrení sú nejasné a zamestnávateľom v nich chýba najmä úprava vstupu zamestnancov do prevádzok.V praxi sa tak môže stať, že nezaočkovaným zákazníkom je vstup zakázaný, no  Republiková únia zamestnávateľov (RÚZ) preto žiada Úrad verejného zdravotníctva (ÚVZ) SR o dopracovanie podmienok. Atény sa k takémuto opatreniu rozhodli pristúpiť v snahe zvýšiť mieru zaočkovanosti v krajine, uvádza agentúra AFP s odvolaním sa na utorňajšie vyhlásenie gréckej vlády.Nezaočkovaní zamestnanci pracujúci vo verejnom i súkromnom sektore sa podľa nových pravidiel budú musieť na vlastné náklady testovať v závislosti od ich profesie raz alebo dvakrát týždenne. Za dva rýchlotesty týždenne si budú musieť zaplatiť aj študenti vysokých škôl, zatiaľ čo žiaci nižších vzdelávacích inštitúcií dostanú samotesty bezplatne. Maďarská vláda ráta s tým, že nový školský rok sa 1. septembra začne s prezenčným vzdelávaním, pretože to umožňuje súčasná epidemiologická situácia. Podľa agentúry MTI to v utorok v Budapešti uviedla ministerka bez kresla zodpovedná za záležitosti rodiny Katalin Nováková. (TASR)Napriek tomu, že vírus mal doteraz len „malý priamy vplyv na dojčenskú úmrtnosť, svojím vplyvom na ekonomiku a výkonnosť zdravotníckeho systému\" pravdepodobne Experti Svetovej banky odhadujú, že v 128 krajinách došlo u dojčiat takmer k 7 % nárastu úmrtnosti.Medzi Maďarskom a Ruskom prebiehajú pokročilé rokovania o výrobe ruskej očkovacej látky Sputnik V proti ochoreniu COVID-19, ktorú by mal na základe ruskej licencie vyrábať pripravovaný závod v Debrecíne. Oznámil to v utorok v Budapešti šéf maďarskej diplomacie Péter Szijjártó na spoločnej tlačovej konferencii s ruským ministrom zahraničných vecí Sergejom Lavrovom. (TASR)Francúzsky úrad pre dohľad nad zdravotnou starostlivosťou (HAS) v utorok a pre rizikové skupiny ľudí, u ktorých hrozí vyššia pravdepodobnosť ťažkého priebehu ochorenia COVID-19, informovala agentúra AFP. Nový Zéland zaznamenal v utorok 41 nových prípadov nákazy koronavírusom, , informovala agentúra Reuters.Najviac prípadov pribudlo v meste Auckland, ktoré je v súčastnosti ohniskom vírusu. Z celkových 41 zaznamenaných prípadov až 38 evidujú v Aucklande, zvyšné tri prípady zaznamenali vo Wellingtone. V súčasnosti v krajine evidujú 148 nakazených.Belgická metropola spúšťa novú očkovaciu kampaň, ktorá umožní , ako sú IKEA, Primark, Action či Carrefour. Cieľom je zvýšiť celkovú mieru zaočkovanosti v Bruseli, ktorý zaostáva za inými regiónmi v krajine, uviedol v utorok denník The Brussels Times. Hlavný program 99. ročníka festivalu neprofesionálneho divadla. Dôvodom je prípad pozitívne testovaného člena realizačného tímu. TASR o tom informovala Alexandra Žilavá z Národného osvetového centra (NOC). Divadelný festival Dotyky a spojenia, ktorý sa po prvý raz výnimočne koná v septembri, bude v interiéri len pre plne očkovaných. \"Záleží v prvom rade na bezpečnosti účinkujúcich a publika a aj na tom, aby predstavenia v interiéri videlo počas festivalu čo najviac diváčok a divákov,\" zdôvodňujú organizátori s tým, že všetky podujatia v exteriéri sú prístupné pre verejnosť bez obmedzení. Festival sa uskutoční od 6. do 12. septembra v Martine. (TASR), skôr než bude neskoro. Pre TASR to povedal virológ Boris Klempa z Virologického ústavu Biomedicínskeho centra Slovenskej akadémie vied (SAV). Očkovaný by podľa jeho slov nemal byť automaticky každý. Výbor Národnej rady pre nezlučiteľnosť funkcií sa má zaoberať podnetom na  Podľa kritikov poslanec propaguje oblátky len preto, že jeho výrobca sa na adresu nezaočkovaných ľudí vyjadril, že majú sedieť doma.Celkový počet osôb infikovaných od začiatku koronavírusovej pandémie stúpol na 811 203. . (TASR)Za posledný týždeň je na Slovensku počet pozitívne testovaných na delta variant 158 vzoriek z celkového počtu 160 sekvenovaných vzoriek. Predstavuje to 98,8% zastúpenie, informoval rezort zdravotníctva.Ministerstvo zdravotníctva SR  proti koronavírusu. Pre TASR to povedala hovorkyňa rezortu Zuzana Eliášová s tým, že situáciu veľmi pozorne sledujú a vyhodnocujú. Celkový počet zaočkovaných osôb prvou dávkou vakcíny je 2 355 086 za predchádzajúci deň pribudlo 2 526 očkovaných. Druhú dávku vakcíny už dostalo 2 131 331 ľudí, uplynulý deň sa zaočkovalo 3 437 ľudí.Výučba v zimnom semestri sa má na Univerzite Komenského (UK) v Bratislave realizovať hybridne, to znamená časť prezenčne a časť dištančne. Prezenčne sa môžu realizovať vzdelávacie činnosti v prípade, že budú dodržané bezpečnostné a hygienické podmienky.„Počet osôb v miestnosti neprekročí 50 percent kapacity miestnosti určenej na sedenie, maximálne však v miestnosti môže byť 50 osôb,\" uvádza UK. Vzdelávacie činnosti sa majú realizovať prezenčne, len ak to opatrenia verejných autorít umožňujú.„V prípade, že nie je možné zabezpečiť prezenčnú výučbu podľa stanovených podmienok, vzdelávacie činnosti budú prebiehať dištančne,\" uvádza sa na webe najväčšej slovenskej univerzity. (TASR)Včera odhalili taktiež 34 pozitívne testovaných antigénnymi testami. Podrobilo sa im 9 592 ľudí. Dôvera spotrebiteľov v eurozóne v ekonomiku aj v auguste klesla, už druhý mesiac v rade. A viac, ako analytici odhadovali. Prispelo k tomu rýchle šírenie variantu delta nového koronavírusu. Vyplýva to z predbežných údajov Európskej komisie (EK).Podľa rýchleho odhadu EK sa index spotrebiteľskej dôvery v 19 krajinách, ktoré zaviedli spoločnú menu, v auguste 2021 znížil na -5,3 bodu z -4,4 bodu v júli. Ekonómovia pritom očakávali pokles indexu na -5 bodov. Na ilustráciu, v júni dosiahol index -3,3 body. (TASR)Krajina sa tak pripojí k úsiliu Európskej únie a jej členských štátov zameranému na podporu tretích krajín v boji s ochorením COVID-19. (TASR) definitívne schválenie vakcíny proti ochoreniu COVID-19 od konzorcia Pfizer/BioNTech, ktorá bola doteraz schválená len pre núdzové použitie. Biden zároveň vyzval nezaočkovaných ľudí, aby si išli dať aplikovať dávky tejto očkovacej látky.Biden sa prihovoril práve ľuďom, ktorí čakali na definitívne schválenie, a vyhlásil: „Teraz sa to stalo skutočnosťou a chvíľa, na ktorú ste čakali, je tu.\" (TASR). Lotéria bola v nedeľu nielen lídrom v prime time, ale stala sa tiež najsledovanejšou televíznou reláciou dňa. Registrácia do žrebovania o očkovaciu prémiu je spustená 23 dní a za ten čas sa na stránke  prihlásilo takmer 950.000 zaočkovaných.Informoval o tom v pondelok tlačový odbor Ministerstva financií (MF) SR.MF SR eviduje najviac registrácií v Bratislavskom kraji (152.000 ľudí), pričom nasleduje Prešovský kraj (140.000 ľudí).Vyše 19 % z prihlásených do očkovacej prémie sú seniori starší ako 65 rokov. Za posledných sedem dní tvorí táto najzraniteľnejšia veková skupina dokonca najvyšší podiel spomedzi všetkých registrácií. (TASR)", "datetime": ""}
{"url": "https://www.aktuality.sk/clanok/125413/v-dome-nasli-zbrane-a-naboje/", "title": "V dome našli zbrane a náboje", "body": "Pri domovej prehliadke našli podomácky vyrobené zbrane, tlmiče, guľovnicu s puškohľadom a náboje rôzneho kalibru. Ako uviedla banskobystrická policajná hovorkyňa Mária Faltániová, vyšetrovateľ muža obvinil z nedovoleného ozbrojovania a obchodovania so zbraňami. Všetky zbrane poputujú na expertízu. Obvinený je stíhaný na slobode, hrozí mu trest na tri až osem rokov.", "datetime": ""}
{"url": "https://www.aktuality.sk/clanok/ty6l3ds/odskodnovanie-zien-po-nutenych-sterilizaciach-budu-riesit-najskor-po-lete/", "title": "Odškodňovanie žien po nútených sterilizáciách budú riešiť najskôr po lete", "body": "Odškodňovanie žien po nútených sterilizáciách by sa malo riešiť cez legislatívny návrh, ktorý má vzísť z rokovaní pracovnej skupiny. Tá ešte nie je vytvorená, po lete by sa mal k téme zísť najprv okrúhly stôl. Odškodnenie by sa podľa podpredsedu Výboru Národnej rady (NR) SR pre ľudské práva a národnostné menšiny Petra Polláka (OĽANO) mohlo týkať asi 200 žien, avšak pre neexistujúce záznamy sa nedá hovoriť o presných počtoch.„Ministerka spravodlivosti oslovila ministra zdravotníctva so žiadosťou o určenie osoby na prácu pracovnej skupiny pre prípravu legislatívneho návrhu riešenia efektívneho odškodnenia obetí sterilizácie bez informovaného súhlasu v dôsledku praxe pred rokom 2004. Na odpoveď zatiaľ čakáme,\" uviedla pre TASR Henrieta Kunová z tlačového oddelenia rezortu spravodlivosti.Návrhy, ktoré následne z tejto spolupráce vzniknú, plánuje rezort konzultovať s ďalšími partnermi vrátane verejnej ochrankyne práv. \"Zároveň by takýto návrh bol aj predmetom rokovania koaličnej rady,\" dodala Kunová.Tému má podľa Polláka riešiť okrúhly stôl. Pozvať naň chcú predstaviteľov ministerstiev, odbornej verejnosti, ako aj poslancov a verejnú ochrankyňu práv. Pollák ešte nevedel povedať, aká by mala byť výška finančného príspevku na odškodnenie žien.O téme diskutovali koncom júna členovia ľudskoprávneho výboru spolu s ombudsmankou Máriou Patakyovou. Zhodli sa na potrebe odškodnenia dotknutých žien i potrebe ospravedlnenia sa štátu.Komisárka Rady Európy (RE) pre ľudské práva Dunja Mijatovičová listom adresovaným premiérovi i ministerke spravodlivosti Márii Kolíkovej (Za ľudí) vyzvala vládu SR, aby vytvorila mechanizmus na zabezpečenie rýchleho a účinného prístupu k odškodneniu obetí nútenej sterilizácie žien.Pripomenula, že problematika sterilizácií, ktoré boli vynútené, vykonané pod nátlakom alebo nepodliehali úplnému a informovanému súhlasu obetí týchto praktík, je v súčasnosti dobre zdokumentovaná, a to tak z hľadiska postupov v období komunizmu, v Československu, ako aj v 90. rokoch a po roku 2000 v Slovenskej republike. Tieto praktiky odsúdil aj Európsky súd pre ľudské práva.", "datetime": ""}
{"url": "https://www.aktuality.sk/clanok/ljz8vhe/zo-stredovekeho-hradu-nad-rakosom-zostali-len-ruiny/", "title": "Zo stredovekého hradu nad Rákošom zostali len ruiny", "body": "Zo stredovekého hradu nad obcou Rákoš v okrese Revúca ostali len zabudnuté ruiny, ktoré ešte pred niekoľkými rokmi chýbali aj vo väčšine turistických máp. O nápravu a postupnú propagáciu hradu sa ale postaralo občianske združenie (OZ) Rákošská Cächa. Ako pre TASR uviedol predseda OZ Július Pavelko, Rákošský hrad sa už po druhýkrát pokúšajú zapísať medzi národné kultúrne pamiatky (NKP).„Čakáme na rozhodnutie o zaradenie medzi národné kultúrne pamiatky. Keď sa nám to nepodarí, budeme sa pokúšať nájsť iné zdroje na jeho záchranu. Chceme, aby bol hrad zachovaný pre ďalšie generácie, aby nezanikol v lesnom poraste,“ povedal Pavelko.Ako dodal, zaradenie medzi NKP by uľahčilo proces získavania externých zdrojov na obnovu stredovekého hradu a to najmä z výziev Ministerstva kultúry SR.História hradu nad obcou Rákoš sa podľa Pavelka začala písať po roku 1243, keď uhorský kráľ Belo IV. daroval územia v tejto oblasti rôznym šľachtickým rodom. „Prvý písomný doklad o tomto hrade je z roku 1318 a ide o ukončenie jeho stavby vnukom Detrika Bubeka,“ upresnil Pavelko.Ako dodal, hrad sa v tom čase spomína pod názvom Kewy, čo ho spája s obcou a panstvom Kameňany. Okrem obrannej funkcie slúžil aj na kontrolu banskej činnosti, zničený bol v dôsledku vnútorných sporov v rode Bubekovcov. Od roku 1538 sa spomína už len ako zrúcanina.Zo stredovekého hradu sa do dnešného dňa zachovali len pozostatky niektorých múrov, ktoré sú miestami široké až 1,2 metra. Najzachovalejší z nich sa nachádza na východnej strane hradu, zo severnej strany je zas dodnes jasne viditeľná hradná priekopa.Najväčšou dominantou Rákošského hradu je však oblúk vstupného portálu paláca. „Turisti sa radi fotia na vrchole tohto oblúka, musíme ho zabezpečiť a zreštaurovať,“ poznamenal Pavelko. Ako dodal, k hradu sa viaže i povesť, podľa ktorej je skrytou podzemnou chodbou spojený s neďalekým kostolíkom.Ešte pred niekoľkými rokmi patril Rákošský hrad k zabudnutým a málo známym miestam Gemera. „Na väčšine máp chýbal, na niektorých zas bola vyznačená chybná lokalita,“ vysvetlil Pavelko.V súčasnosti k nemu vedie vyznačený turistický chodník, ktorý najmä počas víkendov prilákal do obce väčší počet turistov. Trasa vedie cez zverník v správe štátneho podniku Lesy SR, vstupnú bránu si však návštevníci môžu samostatne a jednoducho otvoriť. Vo zverníku sa nachádza vysoká a diviačia zver či muflóny, podľa Pavelka sa však turisti nemusia stretu so zverou obávať.V najbližšom čase by v obci Rákoš malo pribudnúť i dopravné značenie na verejnej komunikácii, ktoré by návštevníkov nasmerovalo k hradu. Všetky aktivity i propagácia lokality sa však podľa predsedu OZ odvíjajú od dostupnosti finančných prostriedkov.„Mali by sme záujem aj o odbornejšie práce. Zastabilizovať múry, urobiť archeologický prieskum, očistiť hrad od drevín. Bolo by zaujímavé, keby sa podarilo vytiahnuť nejaké múry hore, ako je to bežné na iných hradoch,“ uzavrel Pavelko.", "datetime": ""}
{"url": "https://www.aktuality.sk/clanok/q62jrjp/bratislavska-policia-opat-riesi-dom-hrozy-na-zahradnickej-ulici/", "title": "Bratislavská polícia opäť rieši „dom hrôzy“ na Záhradníckej ulici", "body": "Prípadom „domu hrôzy\" na Záhradníckej ulici v bratislavskom Ružinove sa opätovne zaoberá polícia. Podané trestné oznámenie pre trestný čin všeobecného ohrozenia síce v prvom kroku odmietla, prokuratúra jej ho však vrátila na ďalšie konanie. Mestská časť, ktorá trestné oznámenie podala, aktuálne čaká na jej rozhodnutie. Pre TASR to uviedol starosta Ružinova Martin Chren.„V súvislosti s takzvaným domom hrôzy podala mestská časť trestné oznámenie. Bohužiaľ, musím povedať, že polícia toto trestné oznámenie odmietla. Preto sme podali sťažnosť na prokuratúru, ktorá nám vyhovela a trestné oznámenie vrátila na ďalšie konanie. Čakáme, aký bude záver polície,\" povedal Chren.Odmietnutie pôvodného podania potvrdila aj polícia. „V súvislosti s uvedeným prípadom bolo na príslušnom útvare Okresného riaditeľstva Policajného zboru v Bratislave II prijaté trestné oznámenie. Po vykonaní potrebných úkonov bolo v tejto veci zo strany policajného vyšetrovateľa vydané uznesenie o odmietnutí,\" uviedol pre TASR bratislavský krajský policajný hovorca Michal Szeiff. Vyšetrovací spis následne putoval na prokuratúru Bratislava II.Schátraná budova sa nachádza blízko Trhoviska Miletičova, je dlhodobo v zlom stave a opadávajúca omietka ohrozuje okoloidúcich. V apríli sa napríklad na sociálnej sieti objavilo video zachytávajúce padajúcu omietku z domu na zastávku MHD.Mestská časť už v minulosti viackrát vyzvala majiteľa na nápravu, ale ten ani nepreberal poštu. Samospráva sa tiež obrátila aj na exekútorský úrad so žiadosťou o nútený výkon nápravy.To znamená, že ak to majiteľ sám neopraví, má exekútor právo vymáhať to od neho, respektíve opraviť to, a potom od neho vymáhať náklady. Podľa starostu je tento dom typickým prípadom problémových reštituovaných domov s nájomníkmi.", "datetime": ""}
{"url": "https://www.aktuality.sk/clanok/2686144/shmu-vydal-vystrahy-pred-burkami/", "title": "SHMÚ vydal výstrahy pred búrkami", "body": "Vo večerných a nočných hodinách hrozia búrky najmä na západnom a časti stredného Slovenska. Informuje o tom Slovenský hydrometeorologický ústav (SHMÚ), ktorý v tejto súvislosti vydal výstrahu prvého stupňa pred búrkami.Výstrahy platia od 20.00 h do pondelka (23. 8.) do 6.00 h. V týchto okresoch je zvýšená pravdepodobnosť búrok s krúpami, ktoré predstavujú potenciálne nebezpečenstvo pre ľudské aktivity.„S búrkami môžu byť spojené krátkodobé, ale intenzívne lejaky, pri ktorých môžu úhrny dosiahnuť 20 - 40 milimetrov a nárazy vetra rýchlosť 65 až 85 kilometrov za hodinu,\" uviedli meteorológovia.Búrky sa od polnoci majú vyskytovať následne aj na celom území Slovenska. Na východe územia v Prešovskom a Košickom kraji vydali meteorológovia výstrahu prvého stupňa pred búrkami, ktorá platí do pondelka do 12.00 h.SHMÚ na sociálnej sieti uviedlo, že už počas nasledujúcej noci začne od západu cez naše územie postupovať studený front. „Predovšetkým v druhej polovici noci očakávame najmä na západe Slovenska a v Žilinskom kraji aj intenzívne búrky, ktoré budú sprevádzané intenzívnym dažďom, zosilnením vetra, prípadne aj krúpami,\" uviedli meteorológovia.V priebehu dňa sa studený front a zrážkové pásmo bude podľa SHMÚ presúvať ďalej na východ a zrážky by popoludní mali čiastočne ustávať, a to najmä na západe. Tam môže prestať pršať už dopoludnia.Meteorológovia uviedli, že je potrebné očakávať aj ochladenie. \"Kým v nedeľu očakávame v najteplejších oblastiach na juhu územia maximum teploty okolo 30 stupňov Celzia, v pondelok to bude od 17 stupňov Celzia na Orave do 25 stupňov Celzia na krajnom juhovýchode Slovenska,\" dodali meteorológovia.", "datetime": ""}
{"url": "https://www.aktuality.sk/clanok/3h7633s/vidime-dva-odlisne-pristupy-porovnava-analytik-gazda-navstevu-papeza-v-madarsku-a-na-slovensku/", "title": "Vidíme dva odlišné prístupy, porovnáva analytik Gazda návštevu pápeža v Maďarsku a na Slovensku", "body": "Na podujatia s pápežom v septembri mohla byť umožnená účasť celej OTP skupine ľudí. Ide o ľudí, ktorí sú očkovaní, preukážu sa negatívnym testom alebo ochorenie COVID-19 v poslednom období prekonali. Myslí si to cirkevný analytik Imrich Gazda, ktorý to pre TASR zhodnotil z pohľadu laika.„Myslím si, že by to pôsobilo na spoločnosť menej problematicky ako jasná podmienka, že ľudia musia byť zaočkovaní,\" uviedol Gazda. Ako poznamenal, vyvolalo to polarizáciu nielen v spoločnosti, ale aj v cirkvi.Pápež František pred návštevou Slovenska zavíta aj do Maďarska. „Vidíme tu dva odlišné prístupy, keď si porovnávame návštevu pápeža v Maďarsku a na Slovensku. Maďarská vláda vpustí na omšu s pápežom Františkom v Budapešti jednoducho všetkých, nebude sa vyžadovať doklad o očkovaní alebo negatívny test. Kým na Slovensku sa zvolil úplne iný prístup, a teda, že budú na stretnutie s pápežom pustení len ľudia, ktorí sú zaočkovaní,\" priblížil cirkevný analytik. Poukázal na to, že pápež František aj biskupi Slovenska opätovne podporili očkovanie ako spôsob boja proti ochoreniu COVID-19.„Nebol to Vatikán a neboli to ani slovenskí biskupi, ktorí stanovili podmienku, že môžu prísť len osoby zaočkované. Je to podmienka, ktorú si stanovil štát,\" povedal Gazda. Ako doplnil, je to podmienka, ktorú biskupi aj Vatikán akceptovali. Slováci majú v nedeľu poslednú šancu dať sa zaočkovať jednodávkovou vakcínou Johnson & Johnson bez povinnej predchádzajúcej registrácie tak, aby boli v čase septembrovej návštevy pápeža Františka plne zaočkovaní. A teda budú mať možnosť zúčastniť sa na podujatiach.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.", "datetime": ""}
{"url": "https://www.aktuality.sk/clanok/yv8pdb0/michaela-musilova-sa-chysta-na-simulovanu-martansku-misiu/", "title": "Michaela Musilová sa chystá na simulovanú marťanskú misiu", "body": "Počas augusta absolvuje slovenská astrobiologička a riaditeľka vesmírnej stanice HI-SEAS Michaela Musilová simulovanú marťanskú misiu na Havaji. Ako uviedla pre TASR, do vesmíru chce ísť robiť výskum a na Marse chce hľadať stopy po živote. V rozhovore uviedla aj to, ako vyzerá simulovaná misia, čo na nej posádka robí, alebo či si ako vedúca vesmírnej stanice vyberá členov jednotlivých misií.Vášeň pre vesmír u mňa začala, keď som mala približne osem rokov. Kým som čakala na rodičov v obchode, listovala som si v encyklopédii a našla som celú časť o planétach a mesiacoch, ktoré majú napríklad Jupiter a Saturn.Vtedy to u mňa vzbudilo vášeň, že som chcela vedieť, či môže na mesiacoch existovať život, chcela som sa dozvedieť viac o výskume spojenom s vesmírom. Hneď som začala vytvárať poviedky o mimozemšťanoch, ktorí by mohli existovať vo vesmíre.Takto to začalo a neskôr som mala šancu stretnúť sa s prvým slovenským astronautom Ivanom Belom aj zatiaľ posledným mužom, ktorý bol na Mesiaci - Eugene Cernan. Mať možnosť stretnúť sa s týmito pánmi mi nielen potvrdilo, že sa chcem výskumu venovať, ale aj to, že by som chcela ísť do vesmíru.Rovnako som sa zamyslela, kde sú ženy a chcela som dokázať, že aj ženy sa takýmto aktivitám môžu venovať.Do vesmíru chcem ísť robiť výskum. Chcem pomôcť vede a postupne sa snáď raz dostať na Mars a hľadať stopy po živote. Pre mňa ísť do vesmíru len tak s nejakou firmou nie je nejako zaujímavé. Ja tam chcem ísť robiť niečo užitočné pre ľudstvo.Bolo náročné dostať sa na stanicu najskôr ako účastníčka misie, ktorá bola financovaná NASA, bol to celosvetový výber. Neskôr mi ponúkli pozíciu riaditeľky. Verím, že to bolo za to, že mám mnohoročné skúsenosti aj so simulovanými misiami ako ich vedúca, ale aj ako vedec, ktorý sa ich zúčastňuje. Zároveň mám veľa skúseností s prácou v NASA, vedením rôznych organizácií a firiem. Nie je to ľahké ešte stále byť ženou vo vesmírnom sektore, stále je nás menej v porovnaní s mužským kolektívom. Našťastie, v dnešnej dobe sa otvára čoraz viac možností pre ženy, stále však musíme dokazovať, že sme rovnako šikovné ako naši mužskí kolegovia.Nie, zatiaľ mám zmluvu na dobu neurčitú. Začínajú sa mi však v Amerike ponúkať aj iné možnosti. Takže začínam uvažovať o tom, že v blízkej budúcnosti zmením prácu a prejdem na niečo iné.Nebudem to ešte prezrádzať, ale mám možnosti pracovať pre rôzne vesmírne firmy, ako je napríklad SpaceX alebo priamo v NASA, pretože s nimi len spolupracujem. Uvidím, čo z toho sa mi bude páčiť. Stále sa mi však páči aj viesť simulované misie na Mesiac a Mars. Každý deň od rána do večera máme naplánovaný. Ide o zmes ľudských aktivít, ako je napríklad varenie, ďalej sú to tímové aktivity a každý z nás má aj individuálne výskumné projekty.Napríklad také umývanie sa je veľmi limitované, máme k dispozícii pár litrov vody na sprchu raz za dva týždne, takže ľudia si svoj prídel vody šetria. Ráno po raňajkách máme stretnutie celej posádky, rozdelíme si, kto má čo robiť, a potom sa každý ide venovať svojmu výskumnému projektu.Veľa z nás má výskum von v teréne a to sa ide na expedíciu v skafandri, pretože simulujeme, aké je to na Mesiaci alebo na Marse. Nemôžeme len tak otvoriť dvere a vyjsť von, musíme byť v skafandri a dodržiavať všetky potrebné vesmírne protokoly.Von môžeme ísť maximálne štyria, dvaja zostávajú na stanici a komunikujú s riadiacim strediskom na Zemi. Expedície trvajú tri - štyri hodiny a na tento čas máme limitovaný obsah vzduchu. Po návrate z expedície máme spoločný obed.Pre mňa ako veliteľku je dôležité, aby sme všetci jedli spolu, lebo je to jediný čas, keď sa môžeme navzájom zblížiť. Po obede sa rozdelíme a každý má svoje aktivity. Večer píšeme správy z našich aktivít, ktoré posielame nášmu radiacemu stredisku na Zemi a následne s ním komunikujeme.Ja sa najviac venujem astrobiologickému výskumu v spolupráci s NASA, konkrétne odoberám vzorky v rôznych lávových jaskyniach. Študujeme, aké typy mikróbov tam dokážu existovať, prežiť a ako by sme podobné organizmy mohli nájsť na Marse. Takisto študujeme jaskyne z toho hľadiska, či by v nich ľudia mohli existovať.Namiesto toho, aby sme museli vybudovať stanice napríklad na povrchu Mesiaca, tak by mohlo byť ubytovanie v jaskyniach, o ktorých vieme, že na Marse aj Mesiaci sú. Na stanici sa venujem rôznym botanickým výskumom, nosím tam rôzne experimenty zo Slovenska. Napríklad víťazné projekty od študentov, ktorí vyhrali súťaž Misia Mars, ktorú spoluorganizujem. Verím, že áno. Pokiaľ viem, tak je to prvýkrát na svete, čo sa môžu študenti priamo zapojiť do misie a mať tam svoj projekt. Okrem toho môžu byť aj našim riadiacim strediskom. Určite to bude pre nich výzva a niečo nové. Predpokladám, že predtým nič takého nerobili, ale dúfam, že o to viac ich to bude motivovať k tomu, aby sa angažovali vo vesmírnych aktivitách.Stanica je malý priestor, nachádza sa na sopke vo výške okolo 2500 metrov, takže človeku sa tam aj ťažšie dýcha. Je to sopka, takže tam nie sú skoro žiadne rastliny, všetko to pripomína taký mimozemsky vyzerajúci terén.Z geologického hľadiska vieme, že na Marse a Mesiaci sa nachádza podobný terén, takže môžeme robiť relevantný výskum. Žijeme a pracujeme, ako keby sme boli na misii, sme odpojení od sveta. Máme malú zásobu vody, elektrinu si dobíjame cez solárne panely. Všetko je robené najpodobnejšie vesmírnym misiám. Ľudia sa cítia veľmi odrezaní od civilizácie, chýbajú im blízki, mávajú s tým ťažkosti. Preto sa ako veliteľka snažím z nás spraviť akúsi vesmírnu rodinu.Záleží to od misie, ale ako riaditeľka stanice mám posledné rozhodnutie ja. Ak mi chce vesmírna agentúra niekoho donútiť, môžem povedať, že túto osobu nechcem, pretože mám na to právo. Väčšinou mi vyberajú slušných ľudí, len párkrát som musela povedať nie. Ako riaditeľka môžem tímy zostaviť. Keď už som na misii, tak nie som riaditeľka, ale veliteľka a žijem s tými ľuďmi. Len v prípade núdze si musím prejsť na riaditeľskú stoličku.Zatiaľ nie. Hlási sa veľmi málo Slovákov. Snažila som sa to spropagovať aj cez univerzity, aby mi poslali nejaký experiment a ja by som ho otestovala na HI-SEAS. Dúfam, že projekty ako Misia Mars podporia ďalších ľudí.Povedala by som, že je to taký kultúrny šok. My si tam zvykneme žiť sami v našich podmienkach a máme svoj svet. Vždy, keď sa prvý deň vrátime do civilizácie, tak sme v šoku. Napríklad ideme do obchodu a zrazu si nevieme vybrať jedlo. Veľa ľudí má problém po misii s trávením jedla, pretože počas misie si zvykneme na vysušené lyofilizované jedlo. Počas misie nemajú členovia posádky prístup k internetu a mobilu, a keď sa vrátia do civilizácie, tak zhodnotia, že lepšie je to bez nich. Istým spôsobom je to taká dobrá očista. V minulosti som mohla niekoľko dní pred misiou cvičiť posádku, a potom mohli byť na misii sami. Ja som mohla byť v riadiacom stredisku a všetko riadiť odtiaľ.Z dôvodu ochorenia COVID-19 sme nemohli mať veľa času na tréning, dokonca hrozilo, že misia musí byť rovno karanténou. Takže sa stalo, že som ľudí učila všetko na mieste na stanici.Od septembra 2020 do mája tohto roku som mala desať misií za sebou. Po augustovej misii ma čakajú dve ďalšie, ktoré sú financované americkou armádou a budem riaditeľka z riadiaceho strediska.", "datetime": ""}
{"url": "https://www.aktuality.sk/clanok/q3bgbb2/za-prvy-tyzden-sa-na-podujatia-s-papezom-prihlasilo-20-tisic-ludi/", "title": "Za prvý týždeň sa na podujatia s pápežom prihlásilo 20-tisíc ľudí", "body": "Dvadsaťtisíc ľudí evidujú organizátori návštevy pápeža Františka po prvom týždni registrácie. Takmer polovica z tohto počtu sú prihlásení do Šaštína. Informuje o tom Tlačová kancelária Konferencie biskupov Slovenska na svojom webe.Zo štatistík vyplýva, že do Prešova chce prísť zatiaľ na stretnutie so Svätým Otcom Františkom 6200 ľudí. Takmer 4500 záujemcov eviduje registračný tím v Košiciach.Registrácia účastníkov je k dispozícii na internetovej stránke www.navstevapapeza.sk. Prihlásiť sa je možné do Šaštína, Prešova a Košíc. Pastoračná cesta pápeža Františka sa nesie v znamení motta „S Máriou a Jozefom na ceste za Ježišom\".Bližšie informácie je možné získať na infolinke +421 2 2220 0075 od pondelka do piatka v čase od 8.30 do 16.30 h a na e-mailovej adrese registracia@navstevapapeza.sk.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.", "datetime": ""}
{"url": "https://www.aktuality.sk/clanok/2sctdg3/boris-kollar-suhlasi-so-sebastianom-kurzom-nechce-prijat-viac-afganskych-utecencov/", "title": "Boris Kollár súhlasí so Sebastianom Kurzom. Nechce prijať viac afganských utečencov", "body": "Kým bude hnutie Sme rodina vo vládnej koalícii, tak nedovolí navyšovať počet prijatých Afgancov. Uviedol to predseda Národnej rady SR Boris Kollár (Sme rodina) na sociálnej sieti s tým, že akékoľvek snahy koaličných partnerov o navyšovanie budú vetovať.Kollár poznamenal, že súhlasí s rakúskym kancelárom Sebastianom Kurzom. „Oni sa nedajú integrovať, a preto ich treba pomôcť zachrániť v ich prirodzenom prostredí, v ich civilizačnom okruhu ich relígií, čím sú okolité štáty,\" poznamenal Kollár.Premiér Eduard Heger (OĽANO) ešte v pondelok (16. 8.) hovoril o tom, že vládny kabinet sa rozhodol poskytnúť azyl desiatim občanom Afganistanu, ktorí za posledné roky veľmi intenzívne spolupracovali s členskými štátmi EÚ. Šéf slovenskej diplomacie Ivan Korčok (nominant SaS) v utorok (17. 8.) povedal, že číslo desať Afgancov \"nie je vytesané do kameňa\".Mimoparlamentná SNS odmieta prerozdeľovanie utečencov a výzvu predsedníčky Európskej komisie (EK) Ursuly von der Leyenovej na to, aby sa každý štát prihlásil k určitému počtu utečencov. TASR o tom v nedeľu informovala riaditeľka kancelárie predsedu SNS Andreja Danka Zuzana Škopcová. Európska komisia vyzvala všetky krajiny Európskej únie, aby prostredníctvom programu presídlenia Úradu vysokého komisára OSN pre utečencov (UNHCR) prijali viac ľudí z Afganistanu. Informovala o tom v nedeľu agentúra DPA.Predsedníčka EK Ursula von der Leyenová v sobotu na návšteve španielskeho prijímacieho strediska pre evakuovaných z Afganistanu adresovala podobnú výzvu všetkým štátom, ktoré sa podieľali na misii v tejto stredoázijskej krajine. Členovia EÚ, ktorí prijmú utečencov, môžu podľa nej dostať finančnú pomoc.", "datetime": ""}
{"url": "https://www.aktuality.sk/clanok/zq8h6rm/v-kosiciach-je-na-navstevu-papeza-prihlasenych-takmer-plny-pocet-dobrovolnikov/", "title": "V Košiciach je na návštevu pápeža prihlásených takmer plný počet dobrovoľníkov", "body": "V metropole východného Slovenska v Košiciach je prihlásených už takmer plný počet ľudí, ktorí budú počas septembrovej návštevy pápeža dobrovoľníkmi. Pre TASR to potvrdila koordinátorka dobrovoľníkov v Košiciach Adriana Čurajová. \"Blížime sa k cieľovej rovinke. Prekročili sme 700 dobrovoľníkov,\" uviedla Čurajová. Ako dodala, nábor bude spustený až do úplného spustenia, teda kým nedosiahnu 800 dobrovoľníkov. Dobrovoľníci sa podľa Čurajovej stávajú predlženou rukou Svätého Otca, prvými, ktorí stretnú prichádzajúcich pútnikov. \"Toto privilégium je bohato umocnené faktom, že Svätý Otec sa špeciálne za všetkých, ktorí sa neboja služby a zaradia sa medzi dobrovoľníkov, modlí,\" povedala koordinátorka. Dobrovoľníkov hľadajú aj v Bratislave a Prešove. K dispozícii je formulár, v ktorom uvedú výber miesta a či sú domáci alebo zahraniční dobrovoľníci. Potom vypíšu formulár. Pomáhať budú s rozličnými činnosťami, podľa potreby. Podmienkou je splnenie istej vekovej hranice a plná zaočkovanosť proti ochoreniu COVID-19. Záujemcovia, ktorí chcú pomáhať, sa môžu prihlásiť aj prostredníctvom stránky www.navstevapapeza.sk/sk/dobrovolnik.Pápež František na septembrovej (12. - 15. 9.) návšteve Slovenska zavíta do Bratislavy, Košíc, Prešova a Šaštína. Stretne sa s troma najvyššími ústavnými činiteľmi, ale aj zástupcami židovskej či rómskej komunity. V Šaštíne je na programe svätá omša s homíliou Svätého Otca.", "datetime": ""}
{"url": "https://www.aktuality.sk/clanok/pdmmmhr/koronavirus-slovenska-komora-ucitelov-ocakava-narocny-skolsky-rok/", "title": "Koronavírus: Slovenská komora učiteľov očakáva náročný školský rok", "body": "Slovenská komora učiteľov (SKU) očakáva opäť veľmi náročný školský rok. V súvislosti s jeho blížiacim sa začiatkom to pre TASR uviedla viceprezidentka SKU Soňa Puterková.\"Opatrenia, ktoré predstavilo ministerstvo školstva, prioritne smerujú k udržaniu prezenčnej výuky čo najdlhšie. To si bude vyžadovať zložitú organizáciu vyučovacieho procesu a mimoriadne nasadenie zo strany pedagógov a predovšetkým riaditeľov škôl,\" uviedla Puterková. Podľa nej bude náročné zabezpečiť vzdelávanie, ktoré sa bude realizovať v časti tried prezenčne a v časti dištančne.\"Pedagógovia sú síce z väčšej časti očkovaní, a teda chránení pred ťažkým priebehom ochorenia, žiaci sú však očkovaní len v nízkom percente,\" poznamenala Puterková. Dobrovoľné testovanie podľa jej slov nezaručí bezinfekčnosť žiakov prichádzajúcich do školy. \"Ale vítame možnosť zisťovania prítomnosti protilátok. Na základe publikovaných očakávaní epidemiológov sa obávame, že v tejto situácii dôjde k premoreniu žiakov vírusom, čo bude mať dôsledky na celú populáciu,\" uzavrela.V novom školskom roku 2021/2022 sa školy nebudú zatvárať plošne, vyžadovať sa nebude ani test na nový koronavírus. V prípade pozitívneho prípadu sa bude postupovať podľa vyhlášok Úradu verejného zdravotníctva SR.", "datetime": ""}
{"url": "https://www.aktuality.sk/clanok/5jsqww7/na-celom-uzemi-slovenska-hrozia-burky-a-privalove-povodne/", "title": "Na celom území Slovenska hrozia búrky a prívalové povodne", "body": "Meteorológovia varujú pred búrkami takmer na celom území Slovenska. Vyskytovať sa majú v nedeľu vo večerných hodinách, na východnom Slovensku od pondelkových (23. 8.) ranných hodín. Informuje o tom SHMÚ na svojom webe.Počas nedele platí výstraha prvého stupňa od 22.00 h na západnom a časti stredného Slovenska. Od polnoci v niektorých okresoch Bratislavského, Banskobystrického, Trenčianskeho, Nitrianskeho, Trnavského a Žilinského kraja vydali meteorológovia výstrahy druhého stupňa pred búrkami.\"S búrkami môžu byť spojené prívalové zrážky s úhrnmi 30 - 50 milimetrov a nárazy vetra s rýchlosťou 70 až 110 kilometrov za hodinu,\" uviedli meteorológovia. Na zvyšku územia, okrem troch okresov na východnom Slovensku, platí výstraha prvého stupňa pred búrkami.Meteorológovia vydali aj hydrologické výstrahy pred prívalovými povodňami. Výstraha druhého stupňa platí na západnom Slovensku a hornej Nitre. \"Vzhľadom na očakávané prívalové zrážky pri búrkach predpokladáme prechodný výrazný lokálny vzostup vodných hladín, hlavne na malých tokoch, s možnosťou dosiahnutia a prekročenia vodných stavov zodpovedajúcich stupňom povodňovej aktivity. Je predpoklad výskytu sprievodných povodňových javov aj mimo tokov,\" tvrdia meteorológovia.Zároveň vydali aj hydrologické výstrahy prvého stupňa pred prívalovými povodňami. Tie platia najmä na Liptove, Považí, Kysuciach, Orave, dolnej Nitre a na juhozápadnom Slovensku. Vývoj hydrologickej situácie budú meteorológovia priebežne aktualizovať.", "datetime": ""}
{"url": "https://www.aktuality.sk/clanok/1h3e3je/koronavirus-online-v-juli-sa-infikovali-najma-mladsie-vekove-skupiny/", "title": "Koronavírus ONLINE: V júli sa infikovali najmä mladšie vekové skupiny", "body": "– od pondelka 23. augusta– Tibor z nemocničného videa: – – Úrady v pásme Gazy, ktoré je pod kontrolou palestínskeho radikálneho hnutia Hamas, spustia v stredu očkovaciu lotériu. Každý nad 55 rokov, kto sa zaregistruje, môže vyhrať až 10 000 šekelov, teda v prepočte zhruba 2600 eur. (TASR) V dôsledku pandémie a uzavretia knižníc došlo v minulom roku k značnému zníženiu výpožičiek – až o 31 %. Platné opatrenie Ministerstva kultúry z roku 2016 je nastavené tak, že ak sa medziročne znížia výpožičky o 4 % a viac, znížia sa aj paušálne ročné odmeny pre autorov vyplácané prostredníctvom LITA. Pokles výpožičiek by tak podľa aktuálneho opatrenia mal za následok výrazné ekonomické straty pre autorov.„Prichádzame preto s riešením a do medzirezortného pripomienkového konania sme predložili návrh, aby sa v období mimoriadnej situácie, akou je pandémia koronavírusu, pre autorov zachoval rovnaký objem peňazí,“ informuje na sociálnej sieti rezort kultúry.Prevádzkovatelia autoškôl, medzinárodnej pravidelnej autobusovej dopravy či školiace strediská na výcvik vodičov profesionálov .Rezort dopravy vyčlenil v rámci schémy pomoci pre sektor dopravy 19,4 milióna eur. (TASR) Registrácia do žrebovania o očkovaciu prémiu je spustená 23 dní a za ten čas sa na stránke www.bytzdravyjevyhra.sk prihlásilo takmer 950 000 zaočkovaných. Len počas nedeľnej (22. 8.) relácie ich pribudlo 13 500. (TASR)Dánska vláda očakáva, že tretiu dávku očkovacej látky proti koronavírusu časom ponúknu všetkým ľuďom v krajine. Zdravotnícke úrady sa pritom v súčasnosti snažia určiť, kedy bude vhodný čas na jej podanie. (TASR) Americké ministerstvo obrany nariadi všetkým vojakom v aktívnej i záložnej službe, aby sa dali zaočkovať proti covidu po tom, ako USA definitívne schválili vakcínu od spoločnosti Pfizer, dosiaľ určenú len na núdzové použitie. (TASR): Aplikácia pre obchodníkov na overenie COVID preukazov zákazníkov je už aj v obchode s aplikáciami Google Play. Od piatka (20. 8.) sa ju dalo stiahnuť aj cez webstránku vývojárov aplikácie, štátnej spoločnosti Slovensko IT.Doteraz si aplikáciu Over Pass stiahli viac než tri tisícky užívateľov a prekontrolovalo sa cez ňu už vyše 15 000 COVID preukazov. (TASR)Svetová zdravotnícka organizácia (WHO) sa usiluje dosiahnuť, aby bolo v každej krajine sveta do konca septembra zaočkovaných proti ochoreniu COVID-19 najmenej desať percent obyvateľstva. Do konca tohto roka by to malo byť 40 percent a do polovice budúceho roka 70 percent. (TASR)Americká FDA (Správa potravín a liečiv) . Doteraz mala táto vakcína v USA podmienečnú registráciu schválenú na núdzové použitie, čo však neznamená, že išlo o „experimentálnu vakcínu“.Vakcíny prešli tromi kolami klinických skúšaní už v priebehu minulého roka a zaočkovaných proti Covidu bolo doteraz viac ako 2 miliardy ľudí po celom svete.Krajina sa tak pripojí k úsiliu Európskej únie a jej členských štátov zameranému na podporu tretích krajín v boji s ochorením COVID-19. (TASR) Žrebovanie očkovacej prémie Byť zdravý je výhra dosiahlo v nedeľu, 22. augusta, výnimočné hodnoty sledovanosti.  Filip Púchovský z PR telerozhlasu. Videozáznamy z novej štúdie amerických a kanadských vedcov z Univerzity v Yale a Univerzity v Montreale po prvý raz zachytili šírenie vírusu SARS-CoV-2 u živých zvierat. Experti vďaka tomu mohli pozorovať, ako sa infekcia presúva z nosa myší do ich pľúc a ďalších orgánov. (TASR)Najvyšší výskyt ochorenia COVID-19 bol na Slovensku v júli 2021 zaznamenaný vo vekovej skupine 15- až 19-ročných a 20- až 24-ročných. Podiel rizikovej skupiny 65-ročných a starších bol nízky – iba 12 prípadov. Informuje o tom Národný portál zdravia.Oznámil to primátor hlavného mesta Matúš Vallo s tým, že aj vďaka tomuto číslu sa znižuje farba COVID semaforu o jeden stupeň, a preto je Bratislava ešte stále v zelenej farbe. (TASR)Tretia vlna pandémie koronavírusu priniesla v Británii zmeny vo vekovej štruktúre pacientov, ktorí musia byť v dôsledku ochorenia COVID-19 hospitalizovaní. V nemocniciach je čoraz viac pacientov v mladších vekových kategóriách. (TASR) Taiwanská prezidentka Cchaj Jing-wen sa v pondelok nechala zaočkovať prvou dávkou vakcíny proti koronavírusu vyvinutou v Taiwane, čím v krajine oficiálne odštartovali podávanie domácej vakcíny miestnym obyvateľom, informovala agentúra AP. v júli, a to aj napriek tomu, že ešte nebolo ukončené jej klinické testovanie. To vyvolalo odpor časti taiwanskej lekárskej a vedeckej komunity. Českí hygienici v nedeľu vykonali viac ako 57.000 testov na koronavírus,  To je o 31 prípadov viac ako predchádzajúcu nedeľu.Reprodukčné číslo (R) je už druhý deň za sebou pod hranicou jednej. Sedemdňová incidencia sa stále pohybuje okolo 12 prípadov na 100.000 obyvateľov, vyplýva z údajov českého ministerstva zdravotníctva.Izrael  V pondelok to oznámila izraelská vláda, ktorá zároveň uviedla, že školský rok sa začne na čas aj napriek stúpajúcemu počtu prípadov nákazy, informovala agentúra AFP.\"Žiaci budú očkovaní v areáli školy počas vyučovania, pod podmienkou, že k tomu rodičia dajú súhlas,\" píše sa vo vyhlásení vlády, ktorá zároveň potvrdila, že školský rok sa začne 1. septembra. Tým, ktorí sú napríklad na dovolenke, alebo nemôžu pozerať televízor z iného dôvodu, no chcú sa zúčastniť lotérie, určite pomôže táto aktivita slovenských programátorov. Vytvorili stránky, kde sa dá zistiť aktuálne heslo. Nájdete ho na týchto stránkach: ,  a . Neskôr vraj môžeme očakávať aj jednoduchú aplikáciu, i tá bude k dispozícii zdarma. Webové stránky by mali fungovať, ale ich funkčnosť si môžeme overiť, až počas losovania, keď budú zverejnené nové heslá. () Vo Fakultnej nemocnici (FN) Trnava je zaočkovaných 93 percent lekárov a 82 percent zdravotných sestier. Vďaka tomu je podľa riaditeľa Vladislava Šrojtu zariadenie lepšie pripravené na prípadnú ďalšiu vlnu pandémie COVID-19. Očakáva, že prípadné výpadky zdravotníckeho personálu budú oveľa nižšie, ako v dvoch vlnách predtým. (TASR)Od minulého piatka, kedy v Maďarsku oslavovali štátny sviatok svätého Štefana, pribudlo do pondelka  novým druhom koronavírusu. V tomto čase zomrelo v súvislosti s ochorením COVID-19 šesť pacientov, informoval operačný štáb na webovej stránke koronavirus.gov.hu. Moskva a Budapešť . V rozhovore pre pondelkové vydanie denníka Magyar Nemzet to vyhlásil šéf ruskej diplomacie Sergej Lavrov.Ako pripomenul, Maďarsko bolo prvou krajinou Európskej únie, v ktorej povolili očkovanie vakcínou Sputnik V.Rúško bude potrebné nosiť v škole aj počas vyučovania hudobnej výchovy. Túto povinnosť upravuje vyhláška Úradu verejného zdravotníctva SR. Informuje o tom Ministerstvo školstva, vedy, výskumu a športu (MŠVVaŠ) SR v dokumente Najčastejšie kladené otázky ku školskému semaforu, manuálu pre všetky druhy škôl a školských zariadení v školskom roku 2021/2022. (TASR)Celkový počet zaočkovaných osôb prvou dávkou vakcíny je 2 347 118 za predchádzajúci deň pribudlo 1 268 očkovaných. Druhú dávku vakcíny už dostalo 2 124 040 ľudí, uplynulý deň sa zaočkovalo 1 097 ľudí.V nemocniciach je hospitalizovaných 72 pacientov, z nich potvrdené ochorenie má 47 ľudí. Na JIS sú 7 pacienti, podporu umelej pľúcnej ventilácie potrebuje 4 osoby. Prostredníctvom 943 vykonaných RT-PCR testov odhalili v nedeľu (22. 8.) na Slovensku 11 prípadov nákazy novým koronavírusom. Nepribudla žiadna obeť. Informuje o tom Národné centrum zdravotníckych informácií na webovej stránke covid-19.nczisk.sk. Čína v pondelok nezaznamenala ani jeden prípad lokálneho prenosu koronavírusu SARS CoV-2. Stalo sa tak prvýkrát od júla, keď na letisku v meste Nanking (Nan-ťing) zaevidovali nové ohnisko nákazy koronavírusovým variantom delta. Toto posledné prepuknutie pandémie na území Čína je tak zrejme na ústupe, informovala agentúra Reuters. (TASR) Taliansky región Lombardsko, ktorý bol na začiatku pandémie koronavírusu najťažšie postihnutou oblasťou krajiny,  pre starších ľudí a rizikové skupiny obyvateľstva. Informovala o tom v pondelok agentúra APA. Tretia dávka vakcíny Pfizer štvornásobne zvýšila ochranu pred vážnym priebehom choroby u ľudí nad 60 rokov, už na desiaty deň po podaní dávky. Informovalo o tom Ministerstvo zdravotníctva.Zároveň sa znížila veková hranica pre podanie tretej dávky v krajine na 40 rokov. Nárok na ňu majú aj tehotné ženy, učitelia a zdravotnícky pracovníci aj pod stanovenou vekovou hranicou. () Nový Zéland , ktorý zaviedli minulý týždeň po tom, ako sa tam vyskytol prvý prípad komunitného prenosu koronavírusu SARS CoV-2 za posledný polrok. Oznámila to v pondelok premiérka Nového Zélandu Jacinda Ardernová, informovala stanica ABC News.Celoštátny lockdown tak na Novom Zélande potrvá do tohto piatku (27. augusta), kedy vláda opäť posúdi pandemickú situáciu a rozhodne, či sa lockdown bude predlžovať.Vysoké pokuty udelila austrálska polícia , pretože počas zhromaždenia porušili platné obmedzenia súvisiace s pandémiou koronavírusu. Informovala o tom v pondelok agentúra DPA.Česko začne od pondelka uznávať doklady o očkovaní aj u ľudí prichádzajúcich z krajin mimo EÚ.Musia byť zaočkovaní vakcínou schválenou Európskou liekovou agentúrou (EMA) alebo Svetovou zdravotníckou organizáciou WHO. Zmena sa bude týkať hlavne Britov, ktorí sú často zaočkovaní vakcínou AstraZeneca vyrábanou v Indii. ()Na hromadných podujatiach, bohoslužbách, vo fitness centrách a na plavárňach bude môcť byť menej ľudí, v prípade, že tieto budú púšťať OTP (očkovaní, testovaní, prekonaní) alebo všetkých. Iránske ministerstvo zdravotníctva zaznamenalo v nedeľu rekordných 684 úmrtí súvisiacich s chorobou COVID-19. Správa prichádza deň po tom, čo úrady v krajine uvoľnili protiepidemické opatrenia, informovala agentúra AFP. (TASR)Do oranžovej fázy dnes vstupuje 12 okresov, konkrétne okres Banská Štiavnica, okres Gelnica, okres Kežmarok, okres Košice I.-IV., okres Levoča, okres Poprad, okres Spišská Nová Ves, okres Stropkov, okres Vranov nad Topľou.Pre nezaočkovaných a neotestovaných nebudú prístupné wellness centrá a jedlo si budú môcť dať len na terasách reštaurácií. ", "datetime": ""}
{"url": "https://www.aktuality.sk/clanok/hz5yff6/na-vychode-hrozia-burky-na-zapade-povodne/", "title": "Na východe hrozia búrky, na západe povodne", "body": "V niektorých okresoch na východnom a strednom Slovensku sa môžu vyskytnúť búrky. Na západe a v strede SR hrozia povodne. Na webovej stránke o tom informuje Slovenský hydrometeorologický ústav (SHMÚ), ktorý v tejto súvislosti vydal výstrahu prvého stupňa.Búrky sa môžu vyskytnúť v celom Prešovskom kraji, v okrese Banská Bystrica, Brezno, Detva, Lučenec, Poltár, Revúca, Rimavská Sobota, Veľký Krtíš, Zvolen, Gelnica, Košice okolie, Košice mesto, Rožňava, Spišská Nová Ves, Dolný Kubín, Liptovský Mikuláš, Námestovo, Ružomberok a Tvrdošín. Výstraha platí do 12.00 h, resp. do 16.00 h.S búrkami môžu byť spojené lejaky, pri ktorých môže spadnúť až 40 milimetrov zrážok. Nárazy vetra môžu dosiahnuť 65 až 85 kilometrov za hodinu. SHMÚ vydal výstrahu prvého stupňa aj pred prívalovými povodňami a povodňami z trvalých dažďov pre západ a niektoré okresy stredného Slovenska. „Vzhľadom na spadnuté a očakávané zrážky predpokladáme prechodný výrazný lokálny vzostup vodných hladín, hlavne na malých tokoch, s možnosťou dosiahnutia a prekročenia vodných stavov zodpovedajúcich stupňom povodňovej aktivity,“ uvádzajú meteorológovia. Predpokladajú aj výskyt povodňových javov mimo tokov.", "datetime": ""}
{"url": "https://www.aktuality.sk/clanok/g8bsts3/hasici-na-povazi-zachranovali-paraglajdistuktory-uviazol-na-strome/", "title": "Hasiči na Považí zachraňovali paraglajdistu,ktorý uviazol na strome", "body": "Profesionálni hasiči z Trenčína a z Dubnice nad Váhom zasahovali v sobotu (21. 8.) s dvomi vozidlami a štvorkolkou v obci Horná Poruba v Ilavskom okrese. V horskom teréne uviazol na strome paraglajdista.Ako informoval hovorca Krajského riaditeľstva Hasičského a záchranného zboru v Trenčíne Marián Petrík, paraglajdista neutrpel zranenie, uviazol v postroji padáka na strome vo výške asi 15 metrov.„Hasiči postihnutú osobu pomocou lana zaistili a následne sa príslušník hasičského a záchranného zboru zasahujúci v lezeckom postroji vyšplhal do koruny stromu nad uviaznutého paraglajdistu, vytvoril kotviaci bod a postupne pomocou lana a lezeckej techniky ho bezpečne spustil na zem,“ doplnil Petrík.", "datetime": ""}
{"url": "https://www.aktuality.sk/clanok/0k6qybn/korcok-o-situacii-v-afganistane-odmietam-sa-tvarit-ze-to-nebola-aj-misia-slovenska/", "title": "Korčok o situácii v Afganistane: Odmietam sa tváriť, že to nebola aj misia Slovenska", "body": "Šéf slovenskej diplomacie upozornil, že to, čo sa aktuálne odohráva v Afganistane, je zlomové pre celé medzinárodné spoločenstvo.„Tá situácia je opakom toho, čo by sme si želali. Dramatické scény nám nedávajú šancu čokoľvek si prikrášľovať,” poznamenal.Vláda aktuálne podľa neho v týchto hodinách pracuje na tom, aby letecký špeciál mohol pristáť v Kábule a pomohol tým, ktorí to najviac potrebujú.„Robíme na tom, rozhodujú hodiny. Či je to otázka dvoch alebo viac hodín, to vám teraz nepoviem,” skonštatoval.Podľa Korčoka si tiež treba priznať, že medzinárodné spoločenstvo nevyhodnotilo správne čas na odchod z Afganistanu. Zároveň tvrdí, že miestna vláda nepodržala vlastných občanov ani spojencov.„Je veľmi trístne vidieť, ako kapitulovala afganská vláda a armáda, do ktorých sa investovali veľké zdroje, aby dokázali ochrániť krajinu pred Talibanom,” upozornil.Minister zahraničných vecí tiež pripomenul, že Taliban si teraz musí zodpovedať, či sa chce vrátiť k spôsobu vládnutia z rokov 1996-2001.„To je krvavá bilancia, kedy celé svetové spoločenstvo bolo v šoku, ako Taliban uplatňoval svoju moc,” varoval.Korčok je tiež presvedčený, že teraz je ten správny čas, kedy si musia politici na celom svete vyhodnotiť, ako táto misia dochádza do svojho konca.„Odmietam sa tváriť, že to nebola aj misia Slovenskej republiky. Začala v roku 2007 a skončila stiahnutím našich jednotiek. Dokázali sme pomôcť ženám a dievčatám, aby mohli pracovať a študovať,” vyhlásil.Minister zároveň dodal, že predpokladaný počet desiatich afganskych utečencov, ktorých by malo Slovensko prijať, nemusí byť konečný.„Som za viac veľkorysosti. Vychádzam z toho, že číslo desať nie je vytesané do kameňa,” dodal.", "datetime": ""}
{"url": "https://www.aktuality.sk/clanok/f048bn9/niektori-obyvatelia-stredneho-slovenska-zostanu-bez-elektriny-aj-cez-noc/", "title": "Niektorí obyvatelia stredného Slovenska zostanú bez elektriny aj cez noc", "body": "Elektrikárom zo Stredoslovenskej distribučnej (SSD) sa počas dňa podarilo obnoviť distribúciu elektriny pre takmer 70-tisíc domácností. Bez prúdu však po silnej nočnej búrke naďalej zostáva približne 5500 odberných miest. TASR o tom informoval hovorca SSD Miroslav Gejdoš.Energetickou kalamitou zostávajú naďalej postihnuté odberné miesta v Banskej Bystrici a to v mestských častiach Radvaň a Fončorda i v susedných obciach Badín, Tajov a Malachov. Bez prúdu sú aj obce Dolná Ždaňa v okrese Žiar nad Hronom, Banský Studenec v okrese Banská Štiavnica a obec Kováčová v okrese Zvolen.„V týchto oblastiach sa musia energetici vysporiadať s komplikovanejšími opravami, pričom musia poodstraňovať popadané stromy a konáre, nahradiť polámané stĺpy, pospájať pretrhnuté vodiče a vymeniť izolátory,“ uviedol Gejdoš s tým, že ide o časovo náročné práce v ťažko dostupných oblastiach. Ako dodal, v niektorých prípadoch zostanú obyvatelia bez elektriny aj počas noci. Vo viacerých lokalitách sa však zrejme podarí dodávku elektriny do zotmenia obnoviť.Podľa SSD je súčasná situácia mimoriadna aj v porovnaní s ostatnými energetickými kalamitami za posledné mesiace či roky. „V krátkom čase totiž došlo k rozsiahlym výpadkom na mnohých miestach, čo zásadne ovplyvnilo možnosti a reakčný čas pohotovostných zložiek aj napriek maximálnemu posilneniu", "datetime": ""}
{"url": "https://www.aktuality.sk/clanok/261ms7c/koronavirus-online-12-okresov-prejde-od-pondelka-do-oranzovej-fazy/", "title": "Koronavírus ONLINE: 12 okresov prejde od pondelka do oranžovej fázy", "body": "– Šéf NCZI o úniku z eHranice: –  od pondelka 16. augusta– – Slovenskí farmaceuti sa snažia prispieť k zvýšeniu zaočkovanosti na Slovensku. Poukázala na to Slovenská lekárnická komora (SLeK). Ako pre TASR povedala za komoru Adriana Bednárová, od začiatku pandémie sa snažili o bezproblémovú dostupnosť liekov, zdravotníckych pomôcok a dietetických potravín. Tiež sa zapojila do projektu očkovania v ambulanciách. (TASR): „Prispieť k tomu, aby väčšina ľudí bola zaočkovaná, je činom lásky. Lásky k sebe, lásky k svojej rodine a priateľom a lásky ku všetkým ľuďom. Vďaka Bohu a práci mnohých ľudí teraz máme vakcíny na ochranu proti COVID-19,\"Okrem pápeža Františka sa do kampane zapojili i kardináli a arcibiskupi z Brazílie, Salvádora, Hondurasu, Mexika a Peru. Svetová zdravotnícka organizácia (WHO) v stredu za to, že sa náhlia s podávaním tretích dávok vakcín proti ochoreniu COVID-19. Milióny ľudí na svete ešte nedostali ani prvú dávku, pripomína WHO, informovala agentúra AFP. Spojené štáty začnú na budúci mesiac distribuovať tretie dávky očkovacích látok proti covidu, pretože nové dáta ukazujú, že ochrana proti ochoreniu sa časom zhoršuje. Oznámili to v stredu v spoločnom vyhlásení vrcholní predstavitelia amerických zdravotníckych úradov. Informovali o tom agentúry AP a AFP.Zaočkovať sa môžete vakcínou od spoločnosti Moderna zajtra a pozajtra na Šancovej a v poliklinike Mýtna v Bratislave. Všetky termíny na očkovanie bez registrácie  Epidemiologická situácia na Slovensku pokračuje miernym rastom počtu prípadov. Aktuálne je to približne 70 PCR potvrdených prípadov denne, kde deti do 16 rokov aktuálne predstavujú približne 18 percent prípadov. Dominuje delta variant s prakticky 100-percentným zastúpením v sekvenovaných vzorkách pri približne 180 sekvenovaných vzorkách za týždeň. (TASR) Od pondelka (23. 8.)  Všetky ostatné okresy sú v stupni monitoringu. Vláda SR na svojom stredajšom online rokovaní schválila v rámci COVID automatu rozdelenie okresov podľa aktuálnej rizikovosti.V Maďarsku pribudlo  novým druhom koronavírusu a s ochorením COVID-19 zomreli traja chorí, informoval operačný štáb v stredu na webovej stránke koronavirus.gov.hu. Obyvatelia Belgicka s oslabeným imunitným systémom budú mať nárok na tretiu proticovidovú dávku vakcíny. Uviedla to v stredu tlačová agentúra Belga.Rozhodla o tom takzvaná medzivládna konferencia ministrov zdravotníctva (ministri federálnej a regionálnej úrovne), ktorá v stredu pre uvedenú kategóriu osôb odobrila podanie tretej dávky vakcíny typu mRNA - to znamená, že ľudia s oslabeným imunitným systémom dostanú vakcínu od spoločnosti Pfizer alebo Moderna. (TASR) Mimoparlamentná strana Hlas - sociálna demokracia (SD) vyzýva vicepremiéra a ministra financií Igora Matoviča (OĽANO),  a peniaze radšej „vlial\" do zdravotného systému. Uviedol to predseda strany Peter Pellegrini na stredajšej tlačovej konferencii.Ministerstvo zdravotníctva (MZ) dáva Slovákom možnosť dať sa zaočkovať jednodávkovou vakcínou Johnson & Johnson bez povinnej predchádzajúcej registrácie. Občania, ktorí túto ponuku využijú, budú v čase septembrovej návštevy pápeža Františka plne zaočkovaní a teda budú mať možnosť zúčastniť sa podujatí.  (22. 8.). TASR o tom informovala hovorkyňa rezortu zdravotníctva Zuzana Eliášová. Polícia minulý týždeň (9. až 15. 8.) zaznamenala 113 prípadov porušení opatrení. Išlo o 34 porušení lekárom stanovenej karantény, 78 prípadov porušenia povinnosti nosenia rúšok a jedno porušenie zákazu otvorenia prevádzok. (TASR)V Bratislave je prvou dávkou vakcíny proti ochoreniu COVID-19 zaočkovaných 59,4 percenta obyvateľov. Druhú dávku vakcíny dostalo už 56,5 percenta Bratislavčanov. Na sociálnej sieti o tom informoval primátor hlavného mesta Matúš Vallo. Ministerstvo zdravotníctva pozýva na diskusiu v Spišskej Novej Vsi, ktorá sa uskutoční v piatok, 20.augusta 2021 o 17:00 v kine Mier.Na antigénové testovanie vo vybraných nemocniciach je . Informuje o tom Národné centrum zdravotníckych informácií (NCZI) na sociálnej sieti.Od 23. augusta nebude pre osoby tranzitujúce cez Slovinsko platiť výnimka z karantény. Potrebný bude negatívny test, očkovanie alebo potvrdenie o prekonaní ochorenia COVID-19. Ministerstvo zahraničných vecí a európskych záležitostí (MZVEZ) o tom informovalo na webovej stránke. (TASR) Najvyššia zaočkovanosť proti ochoreniu COVID-19 v Košickom samosprávnom kraji (KSK) je v obciach Malý Kamenec a Vyšný Čaj, kde sa pre vakcínu rozhodlo 60 percent obyvateľov. Štatisticky najmenej ľudí sa doposiaľ nechalo zaočkovať v obci Richnava, a to sedem percent. KSK o tom informuje na svojej webovej stránke s tým, že očkovací autobus je v teréne aj tento týždeň. (TASR)Obyvatelia prvej osady v karanténe na Slovensku v Gelnici vakcínu na COVID-19 odmietajú.  Mnohí sa obávajú, že sa môžu prejaviť po rokoch.Záujem o kartu pre seniorov stagnuje. Kým v roku 2020 vydala trenčianska radnica 119 kariet, v tomto roku poznačenom pandémiou prejavili o kartu záujem iba 14. (TASR) Tradícia Karloveských hodov by sa mohla čiastočne obnoviť, podmienkou však podľa mestskej časti je, že sa epidemiologická situácia dramaticky nezmení. V takom prípade by sa jeden veľký hodový víkend rozdelil počas septembra na päť menších až po hodový víkend začiatkom októbra. Informoval o tom hovorca Karlovej Vsi Branislav Heldes. (TASR) Počas pandémie rastie vplyv štátu, veľkosť verejného dlhu a počet návrhov vlády a EÚ na ďalšie výdavky a dane. Vytvára to tlak na vyššie zaťaženie daňovníkov v budúcnosti. Celkové bremeno daní ako administratívne vynútených platieb dosiahlo v minulom roku takmer 63 % k mzdovým nákladom zamestnanca s priemernou mzdou, čo predstavuje necelých 229 dní na ich zaplatenie.Deň daňového odbremenenia na Slovensku preto v tomto roku hypoteticky pripadol na 19. augusta. Vyplýva to z aktuálnych výsledkov prepočtov European Investment Centre (EIC) a Konzervatívneho inštitútu (KI) M. R. Štefánika približujúcich celkové bremeno ľudí povinnými platbami na príklade zamestnanca s priemernou mzdou. (TASR) V susednej krajine pribudlo za 24 hodín 1 221 nových prípadov nákazy koronavírusom. Ako v stredu informoval denník Kurier, taký vysoký počet novoinfikovaných zaznamenali v Rakúsku naposledy začiatkom mája. (TASR) Od novembra 2020 na Slovensku klesá miera prežívania depresívnych pocitov vyvolaných pandémiou a opatreniami. Depresívne pocity prevažujú u nezaočkovaných respondentov.Najčastejšie zažívajú stres tí respondenti, ktorí ešte nie sú rozhodnutí, či sa dajú zaočkovať. Vyplýva to z prieskumu v rámci projektu „Ako sa máte, Slovensko?“, ktorý dlhodobo sleduje postoje obyvateľov na Slovensku od začiatku prísnych karanténnych opatrení v marci 2020. (TASR) Od stredy je v Izraeli potrebné sa preukazovať tzv. \"zeleným pasom\" v takmer všetkých oblastiach verejného života. Dôvodom je prudko stúpajúci počet osôb nakazených koronavírusom.Všetci ľudia – vrátane detí od troch rokov – musia preukaz o zaočkovaní proti covidu, negatívnom výsledku testu či prekonaní ochorenia predložiť na športových a kultúrnych podujatiach, vo fitnescentrách, ako aj v múzeách, reštauráciách, na univerzitách či konferenciách. Výnimka z covidpasu platí na bohoslužbách, na ktorých sa nezúčastňuje viac než 50 osôb. Testy sú zadarmo pre deti do 12 rokov. Staršie osoby si testy musia hradiť sami. (TASR/DPA) Počet nových prípadov nákazy koronavírusom SARS-CoV-2 v Nemecku v priebehu 24 hodín prudko vzrástol o 8 324, čo je o 4 412 viac ako deň predtým. Informuje o tom agentúra DPA s odvolaním sa na údaje Inštitútu Roberta Kocha (RKI) zverejnené v stredu ráno. (TASR) Lyžiarske výcviky a školy v prírode v novom školskom roku 2021/2022 ministerstvo školstva neodporúča organizovať. Vyplýva to z materiálov zverejnených na webe rezortu školstva. Ministerstvo poukazuje na to, že v prípade lyžiarskych výcvikov aj školy v prírode sa tieto podujatia riadia usmerneniami COVID automatu o hromadných podujatiach a v prípade zhoršenia pandemickej situácie v okrese hrozí ich zrušenie. (TASR)Hrozí, žeBanská Štiavnica, Gelnica a Poltár od pondelka prejdú do červenej fázy. Ich sedemdňová incidencia prekročila hodnotu 50. Znamená to, že sa opatrenia v týchto okresoch sprísnia, uvádzajú ., druhá časť by podmienečne očkovala skôr starších. Najmenšiu podporu má očkovanie detí. V nemocniciach je hospitalizovaných 71 pacientov, z nich potvrdené ochorenie má 45 ľudí. Na JIS sú 6 pacienti, podporu umelej pľúcnej ventilácie potrebuje 6 osoby. Celkový počet zaočkovaných osôb prvou dávkou vakcíny je 2 331 182 za predchádzajúci deň pribudlo 3 299 očkovaných. Druhú dávku vakcíny už dostalo 2 108 809 ľudí, uplynulý deň sa zaočkovalo 3 863 ľudí.Na Slovensku pribudlo 112 pozitívne testovaných ľudí formou RT-PCR testov a 20 pozitívne testovaných antigénnymi testami. Včera bolo ukončených 6 472 RT-PCR vyšetrení a 6 146 antigénnych testov. Informovalo ministerstvo zdravotníctva .Nový Južný Wales zaznamenal v stredu 633 nových prípadov lokálneho prenosu koronavírusu, čo je najviac od začiatku pandémie. (TASR) PCR testy odhalili za uplynulý deň 112 nových prípadov. Zomrela jedna osoba. Ubytovanie v školských internátoch sa má od septembra poskytovať pre žiakov iba s prezenčnou výučbou. Uvádza sa to v Školskom semafore na školský rok 2021/2022, ktorý v utorok (17. 8.) predstavil minister školstva, vedy, výskumu a športu SR Branislav Gröhling (SaS). Dôrazne sa odporúča, aby boli žiaci ubytovaní na internáte očkovaní, testovaní alebo aby išlo o osoby, ktoré prekonali ochorenie COVID-19 (OTP). (TASR) Na omšu pápeža Františka na záverečnom podujatí 52. Medzinárodného eucharistického kongresu, ktoré sa bude konať 12. septembra na budapeštianskom Námestí hrdinov, nebudú maďarské orgány vyžadovať od žiadnych účastníkov očkovací preukaz. Uviedol hovorca maďarskej vlády Zoltán Kovács, podľa ktorého to však nebude znamenať riziko. (TASR) s cieľom presvedčiť ľudí, aby sa dali zaočkovať proti koronavírusu.„Byť zaočkovaný... je činom lásky,\" zdôraznil 84-ročný pápež vo videoposolstve zverejnenom na stránke vaticannews.va. „A prispieť k tomu, aby väčšina ľudí bola zaočkovaná, je činom lásky. Lásky k sebe, lásky k svojej rodine a priateľom a lásky ku všetkým ľuďom,\" dodal. (TASR/AFP) Republikánsky guvernér štátu Texas Greg Abbott, ktorý je odporcom protiepidemických opatrení, mal pozitívne výsledky testu na koronavírusové ochorenie COVID-19. (TASR) Po poklese na začiatku roka zaznamenala holandská ekonomika v 2. štvrťroku medzikvartálny rast, ktorým výrazne prekonala očakávania. Navyše v medziročnom porovnaní vykázala rekordné tempo rastu. Poukázali na to údaje holandského štatistického úradu.Hrubý domáci produkt (HDP) Holandska vzrástol v 2. štvrťroku medzikvartálne o 3,1 % po tom, ako sa po zmiernení protipandemických opatrení zvýšil dopyt aj aktivita firiem. V prvých troch mesiacoch roka klesla ekonomika o 0,8 % a v závere minulého roka zaznamenala stagnáciu. Výsledok za 2. štvrťrok vysoko prekonal očakávania, keď ekonómovia počítali s rastom iba o 1,6 %. (TASR) „O tom, aká veľká bude ďalšia vlna, sa rozhoduje v týchto dňoch. Ak sa nám podarí zvýšiť tempo očkovania, ešte stihneme jesennú vlnu v čase, aby sa stali vakcíny efektívnymi. Z dát vieme, že pred delta mutáciou efektívne chráni až druhá dávka očkovania,\" uviedol pre  analytik Martin Smatana. Téma, ktorá polarizuje spoločnosť, nemôže byť víťazná z pohľadu jej prijatia diváckou verejnosťou.  (TASR)Za prvý prípad komunitného prenosu koronavírusu na Novom Zélande za posledný polrok je zodpovedný variant delta, uviedla v stredu novozélandská premiérka Jacinda Ardernová s tým, že úrady zároveň . (TASR) Slovensko stále zaostáva v očkovaní v porovnaní s priemerom Európskej únie a tempo očkovania sa navyše spomaľuje. Medzi niektorými regiónmi sú priepastné rozdiely.  Ministerstvo financií zverejnilo zoznam výhercov na svojej . V júni 2021 prepravili americké letecké spoločnosti trojnásobne viac cestujúcich ako v rovnakom mesiaci vlani, ale stále o 21 % menej ako pred vypuknutím pandémie nového koronavírusu. (TASR) Každý zamestnanec Úradu vlády (ÚV) SR bude mať nárok na mimoriadny deň pracovného voľna, ktorý môže využiť na regeneráciu po očkovaní proti COVID-19. Cieľom je podporiť zamestnancov, ktorí si chcú chrániť svoje zdravie aj zdravie kolegov a zabezpečiť tak bezproblémový chod úradu, ktorý zabezpečuje rokovania vlády. (TASR)V posledných troch týždňoch sa počet prípadov ochorenia COVID-19 u nás mierne zvýšil vrátane reprodukčného čísla, čo treba vnímať ako varovanie v pokračujúcej letnej dovolenkovej sezóne. Najbližšie týždne budú preto rozhodujúce. Konštatovala to epidemiologička Mária Avdičová z Regionálneho úradu verejného zdravotníctva v Banskej Bystrici. (TASR)V nemocnici v Šaci platí zákaz návštev s výnimkami. V Univerzitnej nemocnici Louisa Pasteura Košice začnú nové pravidlá pre návštevy pacientov platiť od stredy (18. 8.). Od začiatku týždňa opätovne zaviedli aj triáž pacientov, klientov a návštev. Opatrenia súvisia s tým, že Košice sa podľa nového COVID automatu od pondelka (16. 8.) zaradili do oranžovej fázy. (TASR)", "datetime": ""}
{"url": "https://www.aktuality.sk/clanok/s7qrysk/koronavirus-ani-nezaockovani-uplne-neodmietaju-ockovanie-prieskum-naznacil-koho-su-volici/", "title": "Koronavírus: Ani nezaočkovaní úplne neodmietajú očkovanie. Prieskum naznačil, koho sú voliči", "body": "Desiata vlna výskumu „Ako sa máte, Slovensko?“ prebehla v období 15. 7. až 20. 7. 2021. Do prieskumu za zapojilo 1000 respondentov. V tomto období bola na Slovensku priaznivá epidemiologická situácia a naďalej klesali počty hospitalizovaných. Očkovanie bolo otvorené pre všetkých nad 12 rokov a počet čakajúcich na vakcínu v čakárni klesal. Viaceré očkovacie centrá začali očkovať bez registrácie.Respondenti mali možnosť odpovedať na sériu troch otázok. V prvej otázke sa respondentov pýtali, čo by očkovanie odporučili známemu, ktorý má 70 rokov a trpí cukrovkou.V druhej otázke sa pýtali na odporučenie pre zdravého tridsiatnika a v tretej otázke na odporučenie, či očkovať známeho 13-ročnú dcéru.Výsledky sú nasledovné: Už zaočkovaní respondentizdravému tridsiatnikovi (75,1 %), následne aj sedemdesiatnikovi s cukrovkou (61,5 %). S odstupom výrazne menej často odporúčajú zaočkovaní dať zaočkovať 13-ročné dievča (42,2 %). Približne rovnaká časť zaočkovaných (40,2 %) , či sa potvrdí, že vakcíny sú bezpečné a 17,6 % zaočkovaných radí 13-ročné dievča neočkovať.Projekt „Ako sa máte, Slovensko?“ dlhodobo sleduje postoje obyvateľov na Slovensku od začiatku prísnych karanténnych opatrení v marci 2020. Prieskumy iniciovali prieskumná spoločnosť MNFORCE, komunikačná agentúra Seesame v spolupráci so Sociologickým ústavom SAV a Ústavom výskumu sociálnej komunikácie SAV. Doteraz zrealizovali rozsiahle zisťovania šesťkrát v roku 2020, a štyrikrát v roku 2021.Aj v prípade respondentov, ktorí sa očkovať neplánujú sa miera odporúčania smerom k ľuďom rôznych vekových kategórií líši. Až 50,8 % respondentov, ktorí sa sami zaočkovať neplánujú odporúča sedemdesiatnikovi s cukrovkou ešte chvíľu počkať na potvrdenie bezpečnosti vakcíny a následne sa dať zaočkovať a len 45 % mu odporúča neočkovať sa vôbec. „To naznačuje, že aspoň časť z nezaočkovaných respondentov si je vedomá rizika, ktoré ochorenie COVID-19 predstavuje. Odporúčania mladším sú výraznejšie proti očkovaniu. Neočkovať sa odporúča 58,6 % respondentov zdravému tridsiatnikovi a až 81,7 % 13-ročnému dievčaťu,\" píšu o prieskume.„Ak skombinujeme odpovede na všetky tri otázky, vieme povedať, že len . Prakticky rovnaký podiel respondentov (17,4 %) odpovedal na všetky tri otázky, že odporúča čo najrýchlejšie očkovanie,\" konštatujú vedci z prieskumu.Kto sú respondenti, ktorí očkovanie vo všetkých prípadoch jasne neodporúčajú? Podľa tvorcov výskumu ide najmä o respondentov, ktorí sami hovoria, že sa zaočkovať nedajú. Častejšie sú to tiež starší respondenti, respondenti, ktorí nie sú spokojní s postupom vlády pri zvládaní koronavírusu a respondenti, ktorí sa koronavírusom necítia ohrození. „V miere neodporúčania očkovania sa voliči SMER-SD vyrovnajú a v niektorých prípadoch aj predčia voličov strán ĽSNS a Republika. Za zmienku stojí fakt, že kým strany ĽSNS a Republika majú skôr mladších voličov, SMER-SD má spomedzi parlamentných strán podľa výskum najstarší elektorát,\" píšu ďalej autori.Naopak, respondenti, ktorí vo všetkých troch prípadoch očkovanie odporúčajú sú sami zaočkovaní, epidémie sa obávajú viac, dôverujú slovenským vedeckým inštitúciám a sú menej kritickí k postupu vlády pri zvládaní pandémie. Častejšie sú to tiež muži.„Odpovede nezaočkovaných na otázku či sa má sedemdesiatnik s cukrovkou zaočkovať ukazujú, že skupina nezaočkovaných nie je homogénna a približne polovica z nich odporúča starším očkovať sa, ak sa ukáže, že vakcína je bezpečná. Očkovanie proti COVID-19 paušálne odmieta len približne 16,4 % respondentov,\" komentuje výsledky Miloslav Bahna zo Sociologického ústavu.Relatívne najmenšiu podporu má podľa Bahnu očkovanie detí, kde aj zaočkovaní v podobnej miere ako priame odporúčanie očkovať sa volia odporúčanie ešte počkať, kým sa potvrdí bezpečnosť vakcíny. „Zaujímavé je, že v skupine zaočkovaných je silnejšie odporúčanie sa rýchlo zaočkovať pre zdravého tridsiatnika než pre výrazne viac ohrozeného sedemdesiatnika s komorbiditou. Naznačuje to, že ľudia buď mylne považujú cukrovku za kontraindikáciu k očkovaniu alebo si nie sú dostatočne vedomí toho, aké bezprostredné nebezpečenstvo hrozí nezaočkovaným starším s chronickým ochorením po nakazení sa koronavírusom. V oboch prípadoch toto zistenie naznačuje medzery v informovanosti verejnosti o vakcinácii a o nebezpečnosti COVID-19,\" dodal Bahna.Ako sa máte, Slovensko?, Júl 2021, MNFORCE, Seesame, SÚ SAV a ÚVSK SAV, 15. 7 – 20. 7. 2021, N=1000Dáta zo série výskumov „Ako sa máte, Slovensko?“ budú dlhodobo k dispozícii odbornej verejnosti v Slovenskom archíve sociálnych dát ().", "datetime": ""}
{"url": "https://www.aktuality.sk/clanok/pf4dyp0/premier-sme-zapojeni-do-procesu-bezpecneho-prevozu-nasich-obcanov-z-afganistanu/", "title": "Premiér: Sme zapojení do procesu bezpečného prevozu našich občanov z Afganistanu", "body": "Slovensko je zapojené do procesu bezpečného prevozu občanov SR, ako aj Afganistanu. V stredu to povedal premiér Eduard Heger (OĽANO) s tým, že viac detailov z bezpečnostných dôvodov nemôže poskytnúť. Dodal, že „veci sa dejú\". O prípadnej utečeneckej kríze má podľa jeho slov rokovať koaličná rada na budúci týždeň, keďže ide o politické rozhodnutia.„Pre nás bolo teraz dôležité urobiť bezpečnostné kroky, čiže záchrana obyvateľstva a bezpečný presun. Tomu sme venovali všetko úsilie, to sa vlastne aj teraz deje,\" povedal na tlačovej konferencii Heger. Na otázky o vyslaní špeciálu do Afganistanu povedal, že „veci sa dejú\". O detailoch bude podľa neho informovať rezort obrany. „Sme zapojení do procesu bezpečného prevozu občanov, či už SR, alebo aj Afganistanu,\" ozrejmil.Heger si nemyslí, že za situáciu v Afganistane môže aj zlyhanie tajných služieb. Celú situáciu považuje za prekvapivú, vyvoláva podľa neho veľa otázok.O politickom nastavení majú rokovať koaliční partneri. „Veľmi rýchlo sa zhoršujúca v Afganistane vyvoláva veľké procesy. Budeme mať k tomu budúci týždeň zasadnutie koaličnej rady, pretože akékoľvek kroky sú v prvom rade politické kroky,\" odpovedal na otázku novinárov, či je Slovensko pripravené na migračnú krízu a utečencov.Ešte v utorok (17. 8.) informoval šéf slovenskej diplomacie Ivan Korčok (nominant SaS) o tom, že stále pracujú na tom, aby náš slovenský vojenský špeciál prišiel do Kábulu a mohol odtiaľ prioritne odviezť slovenských občanov.", "datetime": ""}
{"url": "https://www.aktuality.sk/clanok/nk2fv5l/dobrovolnikov-na-navstevu-papeza-stale-nie-je-dost-pozyvaju-aj-neveriacich/", "title": "Dobrovoľníkov na návštevu pápeža stále nie je dosť. Pozývajú aj neveriacich", "body": "Hľadajú stovky ľudí, ktorí svoj čas nezištne venujú pomoci pri návšteve pápeža Františka. V Prešove, Košiciach a Šaštíne potrebujú dovedna takmer tritisíc párov rúk. Pomáhať budú s kontrolou vstupov, parkovaním, so zásobami vody a stravy či so smerovaním ľudí.Pre podujatie v Šaštíne zatiaľ majú polovicu z 1300 potrebných dobrovoľníkov. Monika Hricáková, koordinátorka dobrovoľníkov pre túto časť pápežovho programu, verí, že sa do polovice septembra do všetkých miest .Existujú pre nich len tri podmienky – okrem vôle pomáhať v dňoch 14. a 15. septembra je to vek nad 18 rokov alebo nad 16 rokov s povolením rodiča a plná zaočkovanosť.Dobrovoľníkov na podujatie, na ktoré môže prísť podľa odhadov až 350-tisíc ľudí, zatiaľ zháňajú cez vedúcich kresťanských spoločenstiev, robia kampane na sociálnych sieťach a pozývanie do služby prebieha aj v kostoloch.„Je to výzva a zodpovednosť,“ hodnotí Hricáková organizáciu dobrovoľníkov. Ak sa vyplnia predpovede o príchode stoviek tisíc ľudí, pôjde o celosvetovo najväčšie podujatie od začiatku pandémie. Príprava návštevy pápeža je jedinečná po viacerých stránkach.„Veľmi sa tešíme na pápeža, aj keď máme na prípravu relatívne krátky čas. Ostatné akcie sa pripravovali dlhšie a aj nábor bol dlhodobejší,“ dodáva Hricáková, ktorá roky koordinuje dobrovoľníkov v katolíckom dome evanjelizácie a dobrovoľníckej kaviarni v centre Bratislavy na Hurbanovom námestí – v Dome Quo Vadis.V minulosti bola v tíme, ktorý mal pod palcom dobrovoľníkov aj na iných veľkých akciách, napríklad na druhom Národnom pochode za život. Toho sa v roku 2015 zúčastnilo 85-tisíc ľudí. Tentokrát je však situácia iná.Pomocníkov na medzinárodnú udalosť totiž hľadajú počas leta, keď je veľa mladých v zahraničí či táboroch.V priebehu dvoch dní, teda 14. a 15. septembra, budú potrební aj vo dvoch mestách na východe, aj v Šaštíne. Znamená to, že ľudské kapacity budú vyťažené vo viacerých lokalitách – v Prešove potrebujú 1000 ľudí a v Košiciach 800.Po dobrovoľníkoch pre Šaštín sa treba obzerať hlavne na západnom Slovensku. A v neposlednom rade im do zháňania zasahuje pandémia.„Stretávam sa aj s tým, že sa ma ľudia pýtajú, čo majú robiť, ak chcú byť dobrovoľníkmi, ale nie sú očkovaní. Vtedy to jednoducho nejde, prípadne môžu pomôcť v online priestore,“ vysvetľuje.Dodáva, že nádejných pomocníkov nevpustí bez očkovania ani prihlasovací formulár.Hricáková tvrdí, že aktuálny nedostatok prihlásených dobrovoľníkov nepovažujú za problém. Do návštevy pápeža zostáva ešte niekoľko týždňov a robí sa všetko preto, aby v deň podujatia všetko klaplo. Zároveň funguje veľa ďalších zložiek, ktoré v plnom nasadení pripravujú návštevu pápeža.Medzi dobrovoľníkmi je dnes zaregistrovaných aj niekoľko ľudí starších ako 60 rokov.„Niekedy môžu byť 60-roční ľudia silnejší ako 30-roční. Určite treba byť fyzicky zdatný, lebo to bude náročné – v niektorých prípadoch bude potrebné dlho stáť a menej spať,“ dokresľuje.Sú tímy, v ktorých sa treba pripraviť aj na dlhú a nočnú službu. Dobrovoľník si vo formulári môže vybrať preferenciu, organizátori však budú ľudí prideľovať do tímov podľa potreby. Hoci je podľa nej dobrovoľníctvo vždy výnimočným zážitkom a prináša dobrý pocit, pripúšťa, že môže ísť aj o náročnú prácu a niektorí z pomocníkov ani neuvidia pápeža.„Niektorí dobrovoľníci, napríklad na parkovisku, nebudú zrejme priamo vidieť pápeža. Mali by ho však vidieť tí, ktorí budú kontrolovať a organizovať ľudí v sektoroch,“ menuje Hricáková. Práve na sektory, teda miesta, do ktorých budú rozdelení návštevníci, sa im hlási najviac pomocníkov.Pre ľudí, ktorí sú ochotní pomôcť, budú pripravené miesta, kde si budú môcť oddýchnuť a zložiť si veci priamo v Šaštíne, zaujímavý balíček dobrovoľníka, ako aj pitný režim a základná strava.Do účasti na pomoci a aj na samotné stretnutie s hlavou katolíckej cirkvi pritom pozývajú všetkých – aj ľudí, ktorí neveria.„Pápež je veľmi vzácna osobnosť aj pre neveriacich. Možno na podujatí nájdu odpovede na niektoré zo svojich otázok,“ uzatvára Hricáková.", "datetime": ""}
{"url": "https://www.aktuality.sk/clanok/yx833yc/sulik-je-proti-masivnemu-udelovaniu-azylov-suhlasi-s-prijatim-10-afgancov/", "title": "Sulík je proti masívnemu udeľovaniu azylov, súhlasí s prijatím 10 Afgancov", "body": "Vyhlásil to predseda SaS a minister hospodárstva Richard Sulík. O prípadnom prijímaní utečencov má podľa premiéra Eduarda Hegera (OĽANO) hovoriť koaličná rada.„Súhlasím s tým, že by Slovensko malo prijať desiatich Afgancov, ktorí boli našej krajine nápomocní, prípadne s ich rodinami. Čo sa týka ďalšej pomoci, očakávam, že v najbližšom čase vzniknú v okolitých krajinách utečenecké tábory, ktoré budú potrebovať rôzne veci na zabezpečenie svojho chodu. S týmto by Slovensko mohlo bez problémov pomôcť. V masívnom udeľovaní azylov však nevidím ani náznak riešenia,\" uviedol Sulík v stanovisku strany.Premiér ešte v pondelok (16. 8.) hovoril o tom, že vládny kabinet sa rozhodol poskytnúť azyl desiatim občanom Afganistanu, ktorí za posledné roky veľmi intenzívne spolupracovali s členskými štátmi EÚ.Heger tiež v stredu informoval, že Slovensko je zapojené do procesu bezpečného prevozu našich občanov, ako aj občanov Afganistanu z afganskej metropoly Kábul. Viac detailov z bezpečnostných dôvodov nechcel poskytnúť.", "datetime": ""}
{"url": "https://www.aktuality.sk/clanok/fcn4lj6/dochodok-zo-zahranicia-treba-oznamit-do-konca-augusta/", "title": "Dôchodok zo zahraničia treba oznámiť do konca augusta", "body": "Informoval o tom v stredu špecialista komunikácie Marian Škotka. „SP pripomína dôchodcom, že do konca augusta sú povinní oznámiť sumu dôchodku, ktorý dostávajú zo zahraničia. Tento údaj SP potrebuje pre výpočet 13. dôchodku,\" vysvetlil Škotka s tým, že v tomto roku ho bude SP vyplácať už v novembrových výplatných termínoch.Na oznámenie sumy dôchodku zo zahraničia môžu dôchodcovia využiť elektronický formulár dostupný na webstránke SP. \"Vyplnia v ňom základné identifikačné údaje, výšku naposledy vyplateného dôchodku z cudziny a e-formulár odošlú do SP,\" doplnil ďalší postup Škotka. V prípade otázok o vyplnení alebo odoslaní e-formulára môžu dôchodcovia kontaktovať informačno-poradenské centrum SP buď cez formulár pre otázky, alebo cez bezplatné telefonické linky 0800 123 123, alebo 0800 500 599 (pre volania zo Slovenskej republiky). Pre volania zo zahraničia môžu dôchodcovia využiť čísla +421 906 171 965, +421 2 3247 1965 alebo +421 906 171 020. Informácie a potrebné poradenstvo dôchodcom poskytne aj ktorákoľvek pobočka SP.„SP zatiaľ eviduje najviac oznámení o dôchodkoch vyplácaných z Českej republiky a z Rakúskej republiky,\" poznamenal Škotka.", "datetime": ""}
{"url": "https://www.aktuality.sk/clanok/8mkxpfl/koronavirus-neziaduce-ucinky-z-ockovania-aj-po-rokoch-sukl-vysvetluje/", "title": "Koronavírus: Nežiaduce účinky z očkovania aj po rokoch? ŠÚKL vysvetľuje", "body": "ŠÚKL pripomína, že vakcíny proti covidu sa podávajú podľa očkovacej schémy, ktorá pozostáva z jednej, prípadne dvoch dávok. Nejde teda o dlhodobé užívanie lieku ako napríklad pri chronických chorobách.„Po podaní vakcíny sa v tele vytvoria protilátky a vďaka tomu si imunitný systém ,natrénuje' boj proti vírusu. Samotná vakcína je telom rozložená približne do 7 dní. V súčasnosti nie sú pozorované, a na základe mechanizmu účinku nie sú ani predpokladané, dlhodobé následky použitia vakcín proti Covid-19. Prvé klinické testy sa pritom začali už na jar 2020,\" uviedli odborníci na sociálnej sieti.Technológie vakcín proti Covid-19 sú podľa slovenských kontrolórov liečiv známe už niekoľko desiatok rokov a niektoré z nich sa úspešne používajú aj pri iných liečebných postupoch.„mRNA technológia sa začala skúmať v roku 1990 a bola už použitá pri vývoji vakcín proti besnote, vírusu ZIKA či chrípke. Potenciál má aj v prevencii niektorých druhov rakoviny,\" poznamenali.Vektorová technológia sa v súčasnosti používa aj pri očkovaní proti Ebole, píše ďalei ŠÚKL. Pred vypuknutím pandémie prebiehali klinické testy vakcín proti malárii, HIV alebo vírusu ZIKA. „Ak by sa nežiaduce účinky vakcín začali prejavovať aj po dlhšom čase, určite by už boli zaznamenané,\" argumentuje.Odborníci zdôrazňujú, že všetky vakcíny, ktoré sa registrujú cez EÚ sú dôkladne preskúmané a preverené Európskou liekovou agentúrou a musia spĺňať prísne štandardy bezpečnosti a účinnosti. V klinických štúdiách takýchto vakcín sa preukážu nežiaduce účinky s frekvenciou najmenej 1 z 1 000.„Zriedkavejšie nežiaduce účinky sa potom následne preukážu pri použití vakcíny v klinickej praxi. Vakcíny proti Covid-19 boli celosvetovo podané už viac ako 2 miliardám ľudí (ide o viac ako 4.6 miliardy jednotlivých dávok),\" podokol ústav.Dlhodobé prínosy očkovania nemusia byť podľa ŠÚKL-u zrejmé na prvý pohľad. „Očkovacie látky však každoročne ochránia stovky miliónov ľudí na celom svete pred ochoreniami, ktoré by inak mohli spôsobiť vážne zdravotné problémy alebo dokonca smrť,\" uzavrel. ", "datetime": ""}
{"url": "https://www.aktuality.sk/clanok/vqfzmwf/v-jasnej-zacali-stavat-novu-lanovku/", "title": "V Jasnej začali stavať novú lanovku", "body": "V lyžiarskom stredisku Jasná - Nízke Tatry spustili v stredu výstavbu novej lanovky. Spájať bude Bielu púť a Priehybu, v pláne je postaviť ju do budúcej zimy. Pôjde o 15-miestnu kabínovú lanovku známu napríklad z južnej strany Chopku. Výška investície sa vyšplhá na 15 miliónov eur.„Potrebovali sme odstrániť najväčší problém v doprave lyžiarov a turistov na Priehybu z Bielej púte. Na prestupe z existujúcej štvorsedačky na Twinliner sa pravidelne tvoria zápchy, niekedy sa musí čakať aj viac ako hodinu. Preto sme hľadali najefektívnejšie riešenie s čo najmenším dosahom na životné prostredie,\" vysvetlil predseda predstavenstva spoločnosti Tatry mountain resorts (TMR) Igor Rattaj.Pôvodný projekt pre lanovku na Priehybu začali pripravovať ešte v roku 2009. \"Bol oveľa komplikovanejší, finančne náročnejší a predovšetkým by si vyžadoval väčší zásah do prostredia kvôli potrebe novej zjazdovky pre príjazd k údolnej stanici nad Lúčkami,\" uviedol Čeněk Jílek z TMR. Ako dodal, od roku 2015 sa preto sústredili na prípravu minimalistickej verzie – iba lanovky a z Bielej púte, čo podľa neho znamená sedemnásobne menší zásah do lokality.Nová kabínková lanovka začínajúca na ploche parkoviska by mala vytvoriť priame spojenie na Priehybu. Podľa spoločnosti to ocenia nielen lyžiari, ale v lete to má zjednodušiť dopravu imobilných návštevníkov a rodín s detskými kočíkmi. Lanovka bude zároveň hlavnou prepravnou líniou pre zásobovanie reštaurácií.V horskom stredisku v stredu odštartovali aj novú tradíciu známu zo zahraničia - zjazdovka č. 1, doteraz známa ako Pretekárska, bude po novom niesť meno celkovej víťazky Svetového pohára v alpskom lyžovaní Petry Vlhovej. Tá na nej začiatkom marca vyhrala preteky Svetového pohára v obrovskom slalome. \"Na tejto zjazdovke sa mi vždy jazdilo super, som tu ako doma, vyhrala som tu viacero pretekov. Dúfam, že aj s mojím menom bude táto zjazdovka nielen mne, ale aj ostatným slovenským lyžiarom priať a zažijeme na nej ešte veľa úspechov,\" povedala Vlhová.", "datetime": ""}
{"url": "https://www.aktuality.sk/clanok/m9rmx5s/desat-afgancov-podla-borisa-kollara-staci-viac-prijat-nechce/", "title": "Desať Afgancov podľa Borisa Kollára stačí, viac prijať nechce", "body": "Hnutie Sme rodina si myslí, že prijať desať spolupracujúcich Afgancov „bohato\" stačí. Nechce tento počet zvyšovať. Pre TASR to v stanovisku uviedol predseda hnutia a parlamentu Boris Kollár.„Hnutie Sme rodina má názor, že počet desiatich spolupracujúcich Afgancov bohato postačuje a pokrýva všetkých našich tlmočníkov, ktorí so slovenským tímom spolupracovali, tak to bolo oznámené a s tým sme súhlasili. Toto číslo sme odsúhlasili na prvýkrát a nebudeme ho zvyšovať. Verím, že na životoch je ohrozených omnoho viac ľudí, ale v prvom rade by to mala riešiť krajina, ktorá tento chaos spôsobila, a tou sú Spojené štáty americké,\" reagoval Kollár.Premiér Eduard Heger (OĽANO) ešte v pondelok (16. 8.) hovoril o tom, že vládny kabinet sa rozhodol poskytnúť azyl desiatim občanom Afganistanu, ktorí za posledné roky veľmi intenzívne spolupracovali s členskými štátmi EÚ. Šéf slovenskej diplomacie Ivan Korčok (nominant SaS) v utorok (17. 8.) na tlačovej konferencii povedal, že číslo desať Afgancov „nie je vytesané do kameňa\".Heger v stredu informoval, že Slovensko je zapojené do procesu bezpečného prevozu našich občanov, ako aj občanov Afganistanu z afganskej metropoly Kábul. Viac detailov z bezpečnostných dôvodov nechcel poskytnúť. O prípadnom prijímaní utečencov má podľa neho hovoriť koaličná rada na budúci týždeň, keďže v tomto prípade ide o politické rozhodnutia.", "datetime": ""}
{"url": "https://www.aktuality.sk/clanok/rhswet1/byvali-afganski-studenti-slovenskych-univerzit-ziadaju-o-pomoc/", "title": "Bývalí afganskí študenti slovenských univerzít žiadajú o pomoc", "body": "S individuálnou žiadosťou o pomoc pre seba a svoje rodiny v Afganistane sa na Slovensko za posledný týždeň zatiaľ obrátili bývalí študenti slovenských univerzít. Pre TASR to uviedla Lucia Hurajtová z tlačového odboru Ministerstva vnútra (MV) SR. Doplnila, že pre migračný úrad ministerstva vnútra proces prijatia začína až ich príchodom na Slovensko.„Súčasné prijímané opatrenia sú v tejto chvíli záležitosťou rezortov obrany (preprava) a zahraničia (koordinácia postupu s členskými štátmi EÚ),\" priblížila Hurajtová.Slovenská republika v Afganistane nemá svoj zastupiteľský úrad. Ako vysvetlila Hurajtová, monitoring sa teda okrem bežného mediálneho spravodajstva uskutočňuje štandardnou formou monitoringu spravodajstva zo zdrojov ministerstva zahraničných vecí a podľa oprávnenia pre nakladanie s utajovanými skutočnosťami aj zo zdrojov spravodajských služieb.Pripravenosť Slovenska na vlnu migrácie je podľa rezortu komplexnejšou otázkou, ktorá má niekoľko rovín. „Politickú, v ktorej sme zatiaľ deklarovali pomoc desiatim osobám, procesno-kapacitnú, ekonomickú a spoločenskú,\" poznamenala Hurajtová.Od začiatku roka do 17. augusta bolo podľa MV na území SR podaných 213 žiadostí o udelenie azylu, z toho 38 z Afganistanu.Minister zahraničných vecí Ivan Korčok (nominant SaS) na utorkovej (17. 8.) tlačovej konferencii na otázku o počte obyvateľov Afganistanu, ktorých je SR ochotná prijať, povedal, že osobne je za viac veľkorysosti. \"Nevychádzam z toho, že číslo desať je vytesané do kameňa,\" dodal. ", "datetime": ""}
{"url": "https://www.aktuality.sk/clanok/6dsnxln/styria-afganci-o-ktorych-prevoz-poziadalo-slovensko-su-v-ceskom-speciali/", "title": "Štyria Afganci, o ktorých prevoz požiadalo Slovensko, sú v českom špeciáli", "body": "Z afganskej metropoly Kábul v stredu popoludní odštartoval tretí evakuačný špeciál českej armády. Na jeho palube je 62 pasažierov vrátane štyroch Afgancov, o ktorých prevoz požiadalo Slovensko. Na sociálnej sieti Twitter o tom informoval český minister obrany Lubomír Metnar.„Tretí evakuačný let je na ceste do Prahy! Na palube je 62 pasažierov vrátane štyroch Afgancov, o ktorých prepravu nás požiadali kolegovia zo Slovenska. Skvelá práca!\" napísal Metnar.Český minister zahraničných vecí Jakub Kulhánek prostredníctvom Twitteru doplnil, že na palube lietadla „sú napríklad afganskí tlmočníci s deťmi a tiež držitelia trvalého pobytu v ČR... Veľká vďaka všetkým za obrovské nasadenie,\" napísal Kulhánek.Predchádzajúci evakuačný let českej armády pristál v Prahe v utorok večer. Na jeho palube bolo podľa televízie ČT24 celkovo 87 pasažierov. Boli medzi nimi aj Česi, vrátane veľvyslanca Jiřího Balouna. Z Afganistanu tak odišli všetci českí zamestnanci tamojšieho zastupiteľstva, pripomenula ČT24.Prvý český evakuačný let priviezol z Afganistanu v pondelok ráno do ČR 46 Čechov a ich spolupracovníkov s rodinami.", "datetime": ""}
{"url": "https://www.aktuality.sk/clanok/128311/odstranoval-plechy-spadol-zo-strechy/", "title": "Odstraňoval plechy, spadol zo strechy", "body": "Muž odstraňoval plechy na streche hangára a stúpil na azbestovú krytinu, ktorá sa prelomila. Ako uviedla košická policajná hovorkyňa Jana Demjanovičová, pracovník spadol z asi štvormetrovej výšky na bandasky. Pri páde si zlomil dva stavce a zranil si krčnú chrbticu.", "datetime": ""}
{"url": "https://www.aktuality.sk/clanok/fd23vwn/na-donovaloch-cyklista-narazil-do-zaparkovaneho-auta-zraneniam-podlahol/", "title": "Na Donovaloch cyklista narazil do zaparkovaného auta, zraneniam podľahol", "body": "Polícia vyšetruje tragickú dopravnú nehodu 53-ročného cyklistu, ku ktorej došlo v sobotu (14. 8.) podvečer na Donovaloch. Z doposiaľ nezistených príčin cyklista zišiel z cesty, kde narazil do zaparkovaného osobného auta. „Utrpel zranenia, ktoré si vyžiadali jeho letecký transport do nemocnice, kde ich následkom, žiaľ, podľahol. Dopravná nehoda je v štádiu vyšetrovania,“ informovala v pondelok banskobystrická krajská polícia na sociálnej sieti.", "datetime": ""}
{"url": "https://www.aktuality.sk/clanok/137t86g/v-bratislave-doslo-k-zrazke-trolejbusu-a-autobusu-zranenych-neeviduju/", "title": "V Bratislave došlo k zrážke trolejbusu a autobusu, zranených neevidujú", "body": "V Bratislave na križovatke Mlynské Nivy a Košická sa v pondelok pred poludním zrazil autobus s trolejbusom. Pre TASR to potvrdil hovorca Dopravného podniku Bratislava Martin Chlebovec. O nehode informuje aj Zelená vlna RTVS.„Zranených neevidujeme,\" spresnil Chlebovec. Pri nehode sa podľa DPB zrazil autobus iného dopravcu s trolejbusom bratislavskej MHD.", "datetime": ""}
{"url": "https://www.aktuality.sk/clanok/lekx3nr/lengvarsky-pripravil-material-k-povinnemu-ockovaniu/", "title": "Lengvarský pripravil materiál k povinnému očkovaniu", "body": "Minister zdravotníctva Vladimír Lengvarský (nominant OĽANO) má už pripravený materiál k povinnému očkovaniu. Uviedol to v pondelok pre novinárov.„Môžeme sa baviť o tom, či áno alebo nie povinné očkovanie a pre ktorú skupinu. Verím však, že téma bude mať ešte vývoj, nie je to ešte akútne,\" dodal minister.Zopakoval, že povinné očkovanie by sa mohlo týkať zdravotníckych pracovníkov, pracovníkov kritickej infraštruktúry, zamestnancov domovov sociálnych služieb i učiteľov.V súčasnosti je zaočkovaných proti novému koronavírusu 70 percent zdravotníkov. O možnosti zavedenia povinného očkovania pre určité skupiny ľudí informoval minister aj minulý týždeň.", "datetime": ""}
{"url": "https://www.aktuality.sk/clanok/6q1dh5x/koronavirus-lekarka-prokopova-si-nemysli-ze-povinne-ockovanie-zvysi-zaockovanost/", "title": "Koronavírus: Lekárka Prokopová si nemyslí, že povinné očkovanie zvýši zaočkovanosť", "body": "Hlavná odborníčka Ministerstva zdravotníctva SR pre všeobecnú starostlivosť o deti a dorast Elena Prokopová si nemyslí, že povinnosť očkovania zvýši zaočkovanosť. Ako uviedla v pondelok, rozhodnutie o povinnom očkovaní niektorých skupín ľudí bude potrebné veľmi dôsledne zvážiť.„Treba skôr apelovať na to, aké je toto očkovanie dôležité,\" uviedla Prokopová. Zároveň má pocit, že po tom, ako sa uvoľnili opatrenia, ľudia prestávajú vnímať dôležitosť očkovania.„Chceme využiť kompletne všetky nástroje, ktoré sú na dobrovoľné motivovanie ľudí. Nemyslím si, že by sme ich mali motivovať finančne, príkazmi alebo inými spôsobmi,\" uviedol v pondelok minister školstva, vedy, výskumu a športu SR Branislav Gröhling (SaS). Ako tvrdí, očkovaním všetci ochraňujú nielen svoje zdravie, ale aj zdravie svojej rodiny. „My hovoríme, že k tomu vytvárame aj prostredie na vzdelanie. Zatiaľ skúsme využiť ešte všetky tieto mechanizmy, kým príde k nejakým ostatným opatreniam,\" poznamenal minister školstva.Minister zdravotníctva Vladimír Lengvarský (nominant OĽANO) má už pripravený materiál k povinnému očkovaniu. Uviedol to v pondelok pre novinárov. „Môžeme sa baviť o tom, či áno alebo nie povinné očkovanie a pre ktorú skupinu. Verím však, že téma bude mať ešte vývoj, nie je to ešte akútne,\" dodal minister.Povinné očkovanie by sa mohlo podľa neho týkať zdravotníckych pracovníkov, pracovníkov kritickej infraštruktúry, zamestnancov domovov sociálnych služieb i učiteľov.", "datetime": ""}
{"url": "https://www.aktuality.sk/clanok/zfz8kgd/stihacka-mig-29-dostala-pri-pristavani-na-sliaci-defekt/", "title": "Stíhačka MiG-29 dostala pri pristávaní na Sliači defekt", "body": "Stíhacie lietadlo MiG-29 dostalo pri pristávaní na Sliači defekt na prednom kolese. Pilot sa nezranil. K udalosti došlo v pondelok krátko po 14. hodine po oficiálnom nácviku ostrého zásahu pri ochrane vzdušného priestoru. Vo veci aktuálne prebieha vyšetrovanie. TASR o tom informovala hovorkyňa Ministerstva obrany (MO) SR Martina Kovaľ Kakaščíková. „Najdôležitejšie je, že nikomu sa nič nestalo, pilot neutrpel žiadne zranenia a je úplne v poriadku. Zároveň táto nešťastná udalosť potvrdzuje, že piloti našich vzdušných síl sú pripravení aj na takéto situácie a zvládajú ich maximálne profesionálne s prvoradým ohľadom na ochranu života a zdravia,“ skonštatoval minister obrany SR Jaroslav Naď (OĽANO). Pohotovostný systém NATINAMDS je podľa ministerstva plne zabezpečený.Podrobnosti a príčinu udalosti zisťuje vyšetrovací tím a relevantné orgány. „Podľa v súčasnosti dostupných informácií nedošlo k zásadnému poškodeniu lietadla, presná výška škody však bude vyčíslená. Bezpečnosť vzdušného priestoru SR bude dočasne zabezpečená z letiska v Kuchyni,\" informovala hovorkyňa.", "datetime": ""}
{"url": "https://www.aktuality.sk/clanok/y4v1kdg/koronavirus-nevidiaci-upozornuju-na-problem-ockovacej-loterie-obera-ich-stat-o-sancu-vyhrat/", "title": "Koronavírus: Nevidiaci upozorňujú na problém očkovacej lotérie. Oberá ich štát o šancu vyhrať?", "body": "Nielen oneskorený televízny signál je problémom očkovacej lotérie Byť zdravý je výhra, ktorú v nedeľu večer odvysielala verejnoprávna televízia.Po pilotnej časti sa ozývajú nevidiaci a slabozrakí ľudia s tým, že to, ako je súťaž nastavená, ich znevýhodňuje. Heslo počas vysielania totiž neodznelo, ale bolo len zverejnené na obrazovke. Únia nevidiacich a slabozrakých Slovenska na problém upozorňovala už pred spustením lotérie, no ani na jeden z jej dvoch apelov, ministerstvo financií vedené Igorom Matovičom, ktoré projekt zastrešuje, nereagovalo. Počas relácie, ktorá sa odohráva v priamom prenose, sa hrá o prémiu 100-tisíc eur. Na to, aby ju človek získal, musí najprv do 20 sekúnd zdvihnúť telefón, potom nasleduje krátka konverzácia s moderátormi. Po nej sa na obrazovke zobrazí heslo a s ním 20-sekundová časomiera, počas ktorej musí divák toto heslo povedať. Tým, že je heslo len vyobrazené, nevidiaci a slabozrakí ho nemajú šancu zistiť, pokiaľ pri nich nesedí niekto ďalší, kto by im heslo povedal. Štatút súťaže hovorí o tom, že heslo by malo vo vysielaní odznieť, alebo by malo byť zverejnené. Dáva teda na výber, akou formou bude heslo odprezentované. „Práve tým, že formulácia dáva na výber sa stáva diskriminačnou. Práve to sa stalo v televízii, že heslo nebolo slovne zverbalizované. A ešte by bolo vhodné, aby pred tým odznel ešte nejaký gong, alebo bolo povedané „heslo je...”. Ale tým, že bolo iba vizuálne, tak je to pre človeka so zrakovým postihnutím, pokiaľ nemá pri sebe vidiacu osobu problém, pretože on ho nevidí a tým pádom ho nevie povedať,”uviedla hovorkyňa Únie nevidiacich a slabozrakých Slovenska Eliška Fričovská.Ako únii, tak aj cez sociálne siete sa na lotériu sťažovali viacerí dotknutí ľudia. „Akože len preto nemám právo vyhrať 100 000, lebo neviem kvôli jasným dôvodom nadiktovať heslo? a to už kde sme?” uviedla v jednej zo skupín pani Adela. Fričovská hovorí, že na tento problém, teda formuláciu, ako môže byť heslo uverejnené, upozorňovali už vtedy, keď vyšli pravidlá súťaže. Písali na mail, ktorý je uvedený na stránke bytzdravyjevyhra.sk. Spravuje ho ministerstvo financií.Únia svoje pripomienky poslala 4. a opakovane aj 14. augusta, aj s tým, že sú ochotní pomôcť a spolupracovať.„Ale doteraz nás nikto nekontaktoval, súťaž vyšla, ako vyšla,” hovorí Fričovská s tým, že to vnímajú trošku ako ignoráciu.Problém ale môžu mať aj ľudia so sluchovým postihnutím, keďže heslo je potrebné povedať do telefónu. Ministerstvo financií však neodpovedalo na naše otázky. Rovnako tak odpoveď neposlala ani televízia RTVS.Celá lotéria, v rámci ktorej sa hrá nielen o 100-tisícovú prémiu, ale aj nižšie výhry, v rozmedzí od sto do 10-tisíc eur vznikla preto, aby motivovala ľudí k očkovaniu sa proti ochoreniu covid-19. Slovensko patrí aktuálne k tým menej zaočkovaným krajinám Európskej únie, len pár dní dozadu sme prekročili hranicu 50 % zaočkovanej dospelej populácie. Už krátko po prvom dieli, si ale relácia vyslúžila vlnu kritiky v prvom rade za to, že organizátori nezohľadnili fakt, že televízny signál môže prísť k divákovi s výrazným omeškaním.Fungovalo to totiž nasledovne: heslo sa zobrazilo na obrazovke až v okamihu, keď bol vyžrebovaný divák na linke. Heslo bolo pri každom volajúcom iné. Od zobrazenia hesla začala plynúť časomiera s 20 sekundami. Takýto časový úsek sa ale ukázal pri oneskorenom televíznom signáli ako nedostatočný, a poslednú vyžrebovanú, pani Zuzanu pripravil o 400-tisíc eur. Reláciu očividne sledovala ale cez internet a tak jej heslo zobrazilo s oneskorením a to až potom, čo jej limit vypršal.  počas vysielania skúšal omeškanie. „Medzi signálom z DVB-C (káblová televízia priamo pripojená k televízoru) a internetovým vysielaním cez RTVS.sk bolo omeškanie odhadom 17 sekúnd. V praxi je pritom najrýchlejším spôsobom distribúcie signálu DVB-T (terestriálne digitálne vysielanie), je ešte o pár sekúnd rýchlejšie ako DVB-C. Naopak, mnohé internetové televízne služby mávajú omeškanie distribúcie signálu v desiatkach sekúnd. Teoreticky môže byť rozdiel v rýchlosti distribúcie televízneho signálu medzi najrýchlejším a najpomalším spôsobom príjmu až dve minúty,” uviedol. Igor Matovič na lotériu, ktorá je v gescii jeho rezortu, tradične reagoval statusom na sociálnej sieti. “Uff … DRÁMA hneď na prvýkrát300 tisíc v lufte … “nepozerám telku”400 tisíc v lufte … “mám pomalý internet”… nuž, tým pádom prvý šťastlivec budúcu nedeľu hrá rovno o 500 tisíc evri,))”Za status si vyslúžil kritiku.", "datetime": ""}
{"url": "https://www.aktuality.sk/clanok/m9n48bv/kupa-bytu-ponukove-ceny-sa-od-realnych-casto-lisia-upozornuje-odbornik/", "title": "Kúpa bytu: Ponukové ceny sa od reálnych často líšia, upozorňuje odborník", "body": "Upozornil na to odborník na realitný trh zo spoločnosti FinGO.sk Viktor Obtulovič. Rozdiely sú najmä pri inzerátoch priamo od vlastníkov nehnuteľností.Ponuková cena je tá, za ktorú sa nehnuteľnosť inzeruje na realitných portáloch, a transakčná cena je tá, za ktorú sa obchod, čiže v tomto prípade predaj nehnuteľnosti reálne uzatvorí.„Ak je o nehnuteľnosť vysoký záujem a záujemcovia o nehnuteľnosť začnú cenu licitovať, môže byť transakčná cena oveľa vyššia. Naopak, ak je ponuková cena nehnuteľností na začiatku prestrelená alebo ide o byt či dom v zlom stave, vtedy sa predá za nižšiu transakčnú cenu,\" vysvetlil odborník.Premrštené ponukové ceny sa vyskytujú často pri rekreačných nehnuteľnostiach, keď môžu byť podľa Obtuloviča prestrelené aj o 50 %. „Ale týka sa to aj štandardných nehnuteľností na bývanie a najmä ponúk priamo od vlastníkov nehnuteľností, teda tzv. súkromnej inzercie. Je to ovplyvnené najmä prehnaným očakávaním vlastníka, keď si klient nenechá poradiť od odborníkov, ponukovú cenu v porovnaní s trhom prestrelí a čaká, či sa na ňu niekto chytí,\" dodal odborník.Opačná je prax pri nehnuteľnostiach na celoročné bývanie, ktoré sa pre nízku ponuku, ale vysoký dopyt často licitujú. „Na slovenskom realitnom trhu na uspokojenie dopytu chýba viac ako 300.000 bytov. Preto je prirodzené, že na jednu nehnuteľnosť bude viacero záujemcov a napokon sa predá často aj za vyššiu sumu, ako bola nastavená ponuková cena,\" dodal.Sú však aj opačné prípady, keď sa domy či byty predajú lacnejšie. Najväčšie rozdiely medzi ponukovou a transakčnou cenou sú podľa Obtuloviča pri nadštandardne zariadených nehnuteľnostiach v prémiových bytových domoch či lokalitách.„Ďalej to môžu byť nehnuteľnosti s nevyhovujúcou, respektíve nešťastnou dispozíciou, keď si nehnuteľnosť vyžaduje stavebné úpravy. Ceny sa zjednávajú aj pri bytoch na prízemí, bez výťahu či bez loggie, pri tmavých bytoch v horšej lokalite a podobne,\" vymenoval odborník.Dom či byt sa často predá pod cenu aj vtedy, keď sa jej predávajúci potrebuje rýchlo zbaviť. „Môže ísť o nehnuteľnosti s hlučnými susedmi, ale aj o situácie, keď proti predávajúcim hrá čas. Napríklad, ak našli iný byt či dom a potrebujú financie na rezerváciu a ďalšie platby na novú nehnuteľnosť,\" vysvetlil Obtulovič.", "datetime": ""}
