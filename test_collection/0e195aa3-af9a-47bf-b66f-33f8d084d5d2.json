{"url": "https://www.aktuality.sk/clanok/202232/hladaju-tohto-vraha-moze-byt-ozbrojeny/", "title": "Hľadajú tohto vraha! Môže byť ozbrojený", "body": "Muž je obvinený zo spáchania obzvlášť závažného zločinu vraždy, ktorá sa stala 10. septembra 2011 v dome na Kosodrevinovej ulici v bratislavskej Vrakuni. Obvineného naposledy videli 19. septembra 2011 o 21:30 na Jesenského ulici v Pezinku.  Štajgár je 175 centimetrov vysoký, zavalitej postavy. Má krátke hnedé vlasy a zelené oči. Môže byt ozbrojený. Mariánovi Štajgárovi v prípade dokázania viny hrozí trest na 15 až 20 rokov. Brutálny čin sa stal 10. septembra 2011, v jednom z domov našli mŕtveho muža s niekoľkými strelnými poraneniami.  Akékoľvek informácie o obvinenom mužovi možno oznámiť na známej linke 158, alebo na telefónnom čísle 09610/21 540, prípadne osobne na ktoromkoľvek policajnom oddelení.  "}
