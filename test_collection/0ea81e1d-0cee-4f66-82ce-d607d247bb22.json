{"url": "https://www.aktuality.sk/clanok/894026/rusko-gorbacov-privital-avizovany-summit-putin-biden-ako-dolezity-a-pozitivny/", "title": "Gorbačov privítal avizovaný summit Putin-Biden ako dôležitý a pozitívny", "body": "Prvý a jediný prezident bývalého Sovietskeho zväzu Michail Gorbačov vyjadril presvedčenie, že nadchádzajúci summit ruského prezidenta Vladimira Putina a jeho amerického kolegu Joea Bidena bude kľúčovou a pozitívnou udalosťou pre obe zúčastnené krajiny, Európu i celý svet.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  „Pôjde o významnú a pozitívnu udalosť pre naše krajiny, pre Európu, kde sa tento summit uskutoční, ako aj pre celý svet. Je dobre, že sa (prezidenti) stretnú v Ženeve. V roku 1985 bolo pre nás ťažké posunúť sa smerom k Ženeve. Zdalo sa, že nie sú žiadne vyhliadky, ale napokon sme sa stretli. Teraz je najdôležitejšie, aby prezidenti mali stretnutie,\" povedal v utorok pre tlačovú agentúru TASS Gorbačov. Ten sa v roku 1985 v Ženeve stretol s vtedajším prezidentom USA Ronaldom Reaganom. Lídri vtedy rokovali o problematike studenej vojny. „Som neochvejný optimista; verím, že je nutné hovoriť aj s najzložitejšími a najnáročnejšími partnermi. Len tak sa dá posunúť k vzájomnej dôvere,\" dodal 90-ročný Gorbačov.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Kremeľ i Biely dom v utorok potvrdili, že summit Putina a Bidena sa bude konať 16. júna vo švajčiarskej Ženeve. „Prezidenti budú hovoriť o súčasnom stave a možnostiach bilaterálnych vzťahov, problémoch strategickej stability, ako aj o aktuálnych záležitostiach medzinárodnej agendy vrátane spolupráce v boji proti koronavírusovej pandémii a urovnania regionálnych konfliktov,\" uviedol Kremeľ. Pôjde o prvé osobné stretnutie týchto dvoch lídrov odvtedy, čo sa Biden v januári ujal prezidentského úradu. Ženevský summit bude zároveň predstavovať Putinovu prvú zahraničnú cestu od januára 2020, keď navštívil Izrael a palestínske územia. Biden začiatkom mája vyjadril očakávanie, že jeho schôdzka s Putinom by sa mohla konať v júni počas jeho cesty do Európy, kde sa zúčastní na summitoch NATO a združenia siedmich priemyselne najvyspelejších krajín (G7). Vrcholná schôdzka G7 sa uskutoční od 11. do 13. júna v Británii a stretnutie lídrov NATO 14. júna v Bruseli. Bude to prvá zahraničná cesta súčasného amerického prezidenta. "}
