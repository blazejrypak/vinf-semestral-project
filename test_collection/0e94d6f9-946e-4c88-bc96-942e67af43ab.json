{"url": "https://www.aktuality.sk/clanok/893706/branislav-zurian-sa-prihlasil-na-policii/", "title": "Branislav Zurian sa prihlásil na polícii", "body": "Bývalý riaditeľ Národnej kriminálnej agentúry (NAKA) Branislav Zurian, obvinený zo zneužitia právomoci verejného činiteľa a vyzradenia utajovaných skutočností, sa ráno prihlásil na polícii. V pondelok večer o tom informovala   s odvolaním sa na vyhlásenie exšéfa elitných policajtov na sociálnej sieti: „Dnes ráno som sa prihlásil na polícii, kde som sa pred vyšetrovateľom vyjadril ku skutočnostiam, ktoré sa mi kladú za vinu na základe výpovede jedného kajúcnika. Po výsluchu som bol prepustený na slobodu.“ Ešte v piatok   . Doma ho však nenašli, keďže bol v zahraničí. S vyšetrovateľom inšpekcie ministerstva vnútra však bol v kontakte.  Proti bývalému šéfovi NAKA vypovedá kajúcnik Boris Beňa. Tvrdí, že Zurian mu prezradil detaily, ktoré sa týkali vyšetrovania prípravy úkladnej vraždy jeho priameho podriadeného. Zurian však Beňove obvinenia odmieta a podal na neho aj trestné oznámenie. Dozor v trestných veciach, ktoré sa týkajú Zuriana a Beňu, sa dnes rozhodol prevziať prokurátor Generálnej prokuratúry SR. Branislav Zurian skončil v policajnom zbore k 15. máju. Vedením elitných policajtov už policajný prezident Peter Kovařík   . "}
