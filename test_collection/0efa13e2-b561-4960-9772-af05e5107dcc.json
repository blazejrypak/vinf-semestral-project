{"url": "https://www.aktuality.sk/clanok/899837/prazsky-sud-rozhodol-o-staznosti-majskeho-zatial-nie-je-zname-ako/", "title": "Pražský súd rozhodol o sťažnosti Majského. Zatiaľ nie je známe ako", "body": "Mestský súd v Prahe v utorok rozhodol o sťažnosti odsúdeného Jozefa Majského voči májovému rozhodnutiu Okresného súdu Praha IV (OS), ktorý podnikateľa podmienečne neprepustil z väzenia na slobodu. TASR o tom v utorok večer informoval Adam Wenig z Mestského súdu v Prahe. Sťažnostný súd rozhodol na neverejnom zasadnutí a o rozhodnutí české súdy budú informovať až po doručení procesným stranám.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  „Rozhodovalo sa na neverejnom zasadnutí, ktoré sa koná za prítomnosti všetkých členov senátu a zapisovateľa. Iné osoby sú z účasti na neverejnom zasadnutí vylúčené. Informovať o podrobnostiach rozhodnutia bude tak možné až po jeho doručení procesným stranám,\" objasnil TASR Wenig.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Písomná sťažnosť napadla na odvolací súd 8. júna. OS Praha IV žiadosť Majského uznesením z 11. mája zamietol. Súd dospel k záveru, že neboli splnené podmienky na podmienečné prepustenie z výkonu trestu odňatia slobody. Voči rozhodnutiu podal odsúdený priamo v súdnej sieni ústnu sťažnosť do zápisnice. Majský, právoplatne odsúdený v kauze tunelovania nebankoviek, si naďalej odpykáva trest vo väzení na pražskom Pankráci. Pražské súdy v januári tohto roka a v decembri 2020 uznali rozsudok Najvyššieho súdu (NS) SR z leta 2020. Ten zamietol Majského odvolanie v kauze podvodu na nebankovky Horizont Slovakia a BMG Invest. Platilo teda rozhodnutie Špecializovaného trestného súdu (ŠTS) v Pezinku z roku 2015, ktorý ho odsúdil na deväť rokov odňatia slobody. Po Majskom bolo vyhlásené národné i medzinárodné pátranie. Slovenská polícia na začiatku augusta 2020 potvrdila, že ho zadržali v pražskej nemocnici. "}
