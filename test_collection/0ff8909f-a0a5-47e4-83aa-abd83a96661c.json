{"url": "https://www.aktuality.sk/clanok/crrh87q/benatky-necakane-zasiahla-vysoka-voda/", "title": "Benátky nečakane zasiahla vysoká voda", "body": "Protipovodňový systém v Benátkach sa aktivuje v prípade, ak predpokladaná výška vodnej hladiny dosiahne minimálne 1,3 metra. Voda však počas záplav takúto výšku nedosiahla. Vysoká voda je v tomto meste ležiacom v lagúnach častá počas jesenných a zimných mesiacov. Záplavy v novembri 2019 spôsobili škody vo výške stoviek miliónov eur. Záplavy, ktoré Benátky postili v noci na pondelok, boli menej ničivé. Ľudia na námestí sa však brodili vo vode, ktorá siahala takmer do výšky kolien, a turisti si pri prechode cez námestie niesli obuv v rukách. Vysokú vodu spôsobuje viacero príčin, napríklad zvyšujúca sa hladina svetového oceánu, vysoký príliv či pokles pôdy. Situáciu zhoršuje i klimatická zmena, vysvetľuje Reuters. "}
