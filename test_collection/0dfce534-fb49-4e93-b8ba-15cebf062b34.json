{"url": "https://www.aktuality.sk/clanok/887144/shmu-meteorologovia-varuju-pred-burkami-i-silnym-dazdom/", "title": "SHMÚ varuje pred búrkami i silným dažďom", "body": "Pred búrkami varujú meteorológovia v Banskobystrickom, Prešovskom a Košickom kraji. S búrkami môžu byť spojené krátkodobé, ale intenzívne lejaky, pri ktorých môžu úhrny zrážok dosiahnuť 20 až 30 milimetrov a nárazy vetra rýchlosť 65 až 85 kilometrov za hodinu. Možný je aj prechodný vzostup vodných hladín na malých tokoch. Dôjsť môže aj k stekaniu vody zo svahov, k zatápaniu pivníc či podchodov. SHMÚ upozorňuje aj na silný dážď, ktorý sa môže vyskytnúť v sobotu i v nedeľu takmer vo všetkých krajoch na Slovensku s úhrnom zrážok 35 až 40 milimetrov. "}
