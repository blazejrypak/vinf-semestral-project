{"url": "https://www.aktuality.sk/clanok/906862/predali-domy-zbalili-periny-ludia-ktori-sa-vydali-hladat-robotnicky-raj-boli-v-zufalej-situacii-rozhovor/", "title": "Predali domy, zbalili periny. Väčšina ľudí, ktorí sa vydali hľadať robotnícky raj, boli v zúfalej situácii (rozhovor)", "body": "Keď sa v roku 1925 vydávali na dobrodružnú cestu do odľahlej časti vznikajúceho Sovietskeho zväzu, nikto z nich nemohol tušiť, ako to nakoniec dopadne. Agitátor im prisľúbil, že tam, v ďalekej krajine pri malebnom horskom jazere Issyk-Kuľ, môže aj vďaka nim vzniknúť robotnícky raj. Raj, kde bude dostatok práce a všetci ľudia si budú rovní. Lenže príbeh československého družstva Interhelpo v kirgizskom Biškeku, ktorý vo svojom dokumentárnom románe Utópia v Leninovej záhrade zachytáva reportér denníka SME a šéfredaktor štvrťročníka Príbehy 20. storočia, ktoré vydáva združenie Post Bellum,   bol predsa len komplikovanejší. Primárne cez cestovanie. Kirgizsko ma vždy lákalo, je to stále neobjavená krajina, milujem hory, prírodu a Kirgizsko ponúka práve túto kombináciu: nádherné lúky, hory, jazerá, veľké kaňony. Niekde som sa zároveň dozvedel príbeh Interhelpa, Čechoslovákov v Kirgizsku. Keď sme sa tam vydali ako partia, spomínal som kamarátom: Vedeli ste, že tu pred takmer sto rokmi vyrastal Alexander Dubček, že tu žilo viac ako tisíc Čechoslovákov a že postavili niektoré budovy v meste, kam ideme? Boli prekvapení, že o tom nikdy nepočuli, a vraveli mi, že by stálo za to napísať čosi viac než len článok. Takže tá kniha je svojím spôsobom iniciatíva mojich kamarátov. K téme som sa dostal v čase, keď sa dosť skloňovala migračná kríza. O migrácii sa začalo hovoriť viac, aj my novinári sme poukazovali na to, že migrant automaticky neznamená, že je to nejaký človek z Blízkeho východu, ktorý uteká pred vojnou, ale že aj u nás máme históriu, ktorú poznačila migrácia, keď ľudia odchádzali do Spojených štátov amerických. Už menej sa ale spomínalo, že sa migrovalo aj inými smermi. Ja som počas rešerše narazil na to, že slovenské enklávy existovali napríklad v Argentíne, dokonca na Tahiti.  Zdalo sa mi, že je to nevypovedaný príbeh, o ktorom bežní ľudia nepočuli. Preto som si povedal, že by bolo dobré prerozprávať príbeh týchto ľudí. Išiel som do toho ale trochu naslepo. Okrem toho, že som našiel rigoróznu prácu, ktorá sa Interhelpu venovala, a staršiu knihu, ktorá vyšla ešte v 60. rokoch a ktorá je síce dobrá, ale je pomerne ideologická, toho veľa nebolo. V tej súčasnej dobe sa o Interhelpe ani nehovorilo, vnímalo sa ako akýsi komunistický projekt, a tak to upadlo do zabudnutia ako niečo, o čom už vlastne ani netreba hovoriť.  Je to slovo v jazyku ido, čo je umelý jazyk, malo to byť vylepšené esperanto. Kedysi sa veľmi presadzovali snahy nájsť nejaký spoločný jazyk, ido malo akoby poraziť esperanto, presadzovali ho aj robotníci. Jeden z nich Moravák Rudolf Mareček bol propagátorom tohto jazyka, mal skúsenosti z Kirgizska, zo Sovietskeho zväzu, v ktorom videl nádej a akýsi robotnícky raj. Podľa mňa mal pocit, že môže Sovietskemu zväzu pomôcť aj tým, že tam dostane Čechoslovákov a zároveň pomôže obyčajným ľuďom, ktorí boli v Československu v ťažkej situácii. Otázne je, aké boli jeho ozajstné motívy. Či mu napríklad išlo o biznis, keďže Mareček sa v projekte ukázal ako ten, ktorý nemusel mať len čisté úmysly. Primárne si ale myslím, že chcel rozvíjať sovietsku zem ako raj pre robotníkov. Bol z Moravy a ešte pred prvou svetovou vojnou odišiel do Strednej Ázie, kde sa z neho stal revolucionár. Dokonca pomerne významný, pretože nato, že to bol obyčajný muž z Moravy, sa kariérne dostal na nevídané miesta a stal sa z neho dobrodruh, ktorý vyjednával v mene sovietskej vlády v Číne. Keď sa vrátil nazad domov, už do Česlovenska, ako presvedčený komunista chcel hlásať, že komunizmus je ten jediný správny smer. Ja osobne som málo vedel napríklad o tom, že situácia v Československu v 20. rokoch bola pomerne ťažká. Bolo po vojne, krajina stále mala ekonomické problémy, dochádzalo aj ku konfliktom medzi robotníkmi a továrnikmi, protestovalo sa. Na jednom z protestov, bolo to v Trenčíne, sa dokonca do protestujúcich robotníkov strieľalo. Mareček videl nádej v tom, že v tom rodiacom sa Sovietskom zväze to bude lepšie.  Agitácia bola nezákonná. Mareček mohol na prednáškach síce ukazovať fotografie krásnej krajiny, no nemohol nabádať na to, aby tam s ním ľudia emigrovali, to sa považovalo za ilegálne. Československým úradom to ale v konečnom dôsledku vyhovovalo, pretože sa zbavili ľudí, ktorí boli problémoví, pretože to boli komunisti. Mňa celkom prekvapilo, aká vtedy existovala silná polarizácia. Existovali tábory, jedni prokomunistickí, jedni protikomunistickí, to sa potom odrážalo aj v tlači.  Pre väčšinu ľudí to bola existenčná otázka. Nemali prácu alebo mali prácu, no pracovali v zlých podmienkach, politickú situáciu v krajine nepovažovali za dobrú, a tak hľadali spôsob, ako si zabezpečiť stabilný zárobok, ako zabezpečiť rodinu. Práve toto im aj Mareček sľuboval: že budú mať prácu a budú žiť v komúne, kde si budú všetci rovní. Medzi nimi bola i časť ľudí, ktorí boli ideologicky komunisti, ktorí sa do Kirgizska vybrali s tým, že idú pomôcť Sovietskemu zväzu. Boli si vedomí toho, že to bude sprvoti ťažké, ale brali to ako povinnosť. Ale tých bola menšina. Väčšina patrila do tej prvej kategórie. Boli v takej zúfalej situácii, že boli ochotní predať dom, zbaliť si periny a oblečenie a nasadnúť do vlaku, ktorý smeruje ktovie kde. Členský príspevok pre jedného dospelého bol päťtisíc korún. Keď chcela odísť celá rodina, tak museli vložiť aj 15-tisíc, keď mala rodina viac detí, i viac. To bolo vtedy naozaj veľa peňazí. Preto rodiny museli v zásade predať domy. To bol inak tiež problém. Kto len tak zrazu kúpi dom? Ani domáci, susedia im neverili. Vraveli im, že je to hlúpy nápad, pretože vôbec netušia, čo ich tam bude čakať. No a nakoniec mali aj pravdu. Dubček mal v Amerike pomerne dobrú prácu, pracoval v Chicagu pre prestížneho výrobcu klavírov, mal i americké občianstvo. Počas vojny odmietol narukovať do americkej armády, pre úrady sa tým stal dezertérom a skončil na čas vo väzení. Už vtedy to bol presvedčený komunista. Keď vznikla samostatná republika, zlákal ho návrat domov. Amerika sa medzičasom pre migrantov začala zatvárať. Dubček bol ale nakoniec sklamaný. Myslel si, že komunistické myšlienky tu budú mať významnejšiu rolu, no v realite boli skôr potláčané. Zároveň mal problémy s prácou, ani on nevedel vyriešiť existenčnú otázku. Až sa nakoniec dopočul na jednom z mítingov o tom, že sa chystá robotnícke družstvo v Strednej Ázii v Sovietskom zväze. Dubček už vtedy Sovietsky zväz považoval za „jedinú slobodnú krajinu“, a to napriek tomu, že tam nikdy nebol.  Mareček ich nalákal na rozkvitnuté sady, na úrodnú pôdu, na peknú komúnu, v ktorej budú bývať. No byrokratickými chybami a kvôli iným faktorom neskončili tam, kde ich posielal Mareček, teda pri jazere Issyk-Kul, ale skončili v súčasnom Biškeku. K jazeru by sa tá veľká skupina ľudí dostala len ťažko aj s obrábacími strojmi. Čechoslováci sa tak ocitli v zapadlom mestečku na okraji Sovietskeho zväzu, kde ľudia stále žili v jurtách, živili sa lovom a chovom koní a oviec. Pre Čechoslovákov, ktorí tam prišli po mesiaci cesty vo vlaku, to musel byť kultúrny šok. V Biškeku ich nakoniec ani nikto nečakal. To, čo im sľuboval Mareček, na mieste nemalo žiadnu váhu. Prišli tam v nehostinnom počasí, padal dážď so snehom, bola ešte zima a ľudia nemali kde bývať. Do Biškeku prišli dokopy štyri transporty a v prvom transporte bolo 300 ľudí. V meste ale nemali kde ubytovať toľko ľudí. Prvé mesiace museli ľudia žiť vo vojenskom lágri, bývalom väzení, kde boli predtým paradoxne rakúsko-uhorskí vojaci, medzi nimi sa určite našli aj nejakí z vtedajšieho už Československa. Žili v podmienkach, kde zúril týfus, pretekalo im cez strechy. V Kirgizsku sa navyše extrémne menia teploty. Niekoľko týždňov je treskúci mráz a o pár týždňov je 40 stupňov Celzia. Na to ľudia, ktorí predtým žili v nejakej dedinke na strednom Slovensku, určite neboli pripravení.  Tí vládni predstavitelia im boli aj nápomocní, keď ich nevítali hneď v prvé dni, uvítali ich neskôr. Bežní Kirgizi, keď sa dozvedeli, o čo ide, sa na to dívali s nedôverou. Čechoslováci doniesli napríklad prvý traktor, v Kirgizsku v tom čase vo väčšine miest ešte nebola ani elektrina – tú inak pomáhali sprevádzkovať práve interhelpovci –, a keď začal hučať na poli, pre miestnych to bol šok a videli v ňom „čertov voz“. Kým interhelpovci si mysleli, že v Kirgizsku všetci čakajú na ich pomoc, v skutočnosti sa na nich domáci dívali s nedôverou. Kľúčové však bolo, ako sa na nich budú dívať Rusi, ruské obyvateľstvo Biškeku. Tí ich prítomnosť chápali ako súčasť industrializácie krajiny, no je jasné, že domáci, ktorí chodili na ťavách a na koňoch, nevedeli pochopiť, že chce u nich niekto vyrábať veci. Do Biškeku prišli napríklad garbiari z Liptovského Mikuláša. Kirgizi sú veľmi hrdí na svoje ručné práce, na to, ako spracuvávajú kože, a zrazu niekto vybudoval fabriku a dokázal spracovať za hodinu toľko, čo niekto robil mesiac. Bol to svojím spôsobom stret kultúr.  Mareček je celkovo zaujímavá postava. Dodnes nevieme, ako to s ním v skutočnosti bolo. V Biškeku som sa stretol aj s jeho vnučkami, ktoré ho vnímajú ako významnú postavu, ktorá by si zaslúžila viac uznania a pamätných tabúľ. Mareček nenastúpil do vlaku. V momente, keď mal vlak odísť, povedal interhelpovcom, že nedostal pas, čo bola vec, ktorá sa riešila mesiace. Nevieme, či to tak bolo. Dokumenty dokazujú, že pas dostal, Mareček tvrdil, že bol antedatovaný a dali mu ho pár dní po odchode vlaku. Ľudia, ktorí bez neho prišli do Kirgizska, museli niečo veľmi rýchlo vymyslieť. Brali to ako zradu, voči Marečkovi začali intrigy a to bol nakoniec aj jeden z argumentov, ktoré Mareček používal, prečo sa teda nepridal k Interhelpu. Tvrdil, že neprišiel, pretože vedel, že ho ľudia budú neznášať. Ja to v knihe nechávam na čitateľovi, nech sa sám rozhodne, ako to mohlo byť. Určitá časť sa otočila hneď po príchode. To boli ľudia, ktorí sa ani nevybalili a ak mali peniaze, kúpili si lístok nazad. Mnoho ľudí ale nič nemalo, všetko investovali do cesty a pri sebe mali len to, čo si priniesli. Niektorí ľudia aj to málo predali na miestnom bazári, napríklad oblečenie a periny, a za peniaze si kúpili aspoň lístok na vlak do Moskvy, kde potom stáli pred československým veľvyslanectvom a dúfali, že im niekto pomôže, aby sa mohli vrátiť do Československa. Veľká časť to ale prečkala. Interhelpo malo za sebou aj úspešné roky a tí, ktorí si prešli všetkými začiatočnými ťažkosťami, si mohli povedať, že si to vybojovali a postavili to pre ostatných. Pretože keď už potom prišli ďalšie transporty, prichádzali do pomerne rozvinutého družstva, v ktorom stáli domy.  Bola to akoby dedina na okraji Biškeku, kúsok od železničnej stanice postavili niekoľko ulíc, vybudovali sa najskôr malé domčeky, postupne väčšie domy. Postavili sa kováčske dielne, bola tam pomerne veľká textilka, garbiarske závody. Niektoré fabriky i domy tam stoja dodnes. Bola to komunita: pár ulíc, škola, kultúrny dom. Áno. V prvé roky, keď tí ľudia prišli do Kirgizska, družstvo nemalo peniaze. Všetky členské príspevky, hoci boli vysoké, sa minuli na cestu, na zariadenie, na techniku. Prišli s prázdnou pokladnicou. To jediné, čo ešte mohli spraviť, bolo, že požiadali členov, aby im ešte prispeli, ak čosi mali. S tým, že keď sa družstvu začne dariť, vrátia im to. Väčšine to vrátili, no s tými, ktorí sa nakoniec vrátili späť do Československa, sa ešte dlhé roky naťahovali. Vrátili sa bez ničoho a jediný majetok, ktorý mali, trčal niekde v pokladnici družstva v Kirgizsku. Interhelpo bolo v celku sebestačné. Sami si vyrobili tehly, ktoré pálili, potom z tých tehál postavili domy. Zaujímavosťou bolo, že nemali žiadneho architekta, žiadneho inžiniera. Napríklad Štefan Dubček, napriek tomu, že bol tesár, výrazne plánoval, ako bude vyzerať komúna. Nemali ani lekára. Lekár, ktorý s nimi mal ísť, si to v poslednej chvíli rozmyslel. Ale postupne sa im to napriek ťažkostiam rozbehlo. Prosperovať začali po zhruba štyroch, piatich rokoch. Začali miestnym ľuďom opravovať náradie, do miestnych firiem začali dodávať nábytok. Bolo to jedno z najväčších prosperujúcejších družstiev v Sovietskom zväze. V Kirgizsku istú dobu dokonca tvorilo pätinu HDP krajiny.  V podstate to podporovala, pre ňu to bolo výhodné. Niekto, kto bol ideologicky presvedčený o tom istom, ako ona hlásala, a príde s cieľom budovania komunizmu, príde vlastne zadarmo. Moskva im dala zľavy na železnicu, zadarmo im dala pozemky, no nemusela do toho vrážať veľa peňazí. Navyše tie zahraničné družstvá vznikali na nehostinnejších miestach Sovietskeho zväzu. Československé úrady boli zasa voči týmto projektom nedôverčivé. Praha sa bála spätnej emigrácie, že sa budú potom zo Sovietskeho zväzu vracať ožobračení ľudia.  Faktorov bolo viacero. Jeden bol i geopolitický, keďže k moci sa dostal Stalin. Pred Stalinom sa o Sovietskom zväze uvažovalo ako o raji pre všetkých robotníkov sveta – bez ohľadu na národnosť. Do ZSSR emigrovalo mnoho ľudí i z Ameriky. Američania v Rusku zavádzali aj montážne linky podľa vzoru firmy Ford, pričom im v Nižnom Novgorode pomáhal aj Štefan Dubček, keďže vedel po anglicky. Stalinova politika všetko zmenila, cudzinci začali by podozriví. Začali sa prenasledovať esperantisti, teda aj idisti. Ľudia sa zároveň museli vzdať svojho občianstva. Alebo odísť. Pre tento dôvod sa do Československa tesne pred Druhou svetovou vojnou vrátili aj Dubčekovci. Zároveň sa začali čistky a v družstve víťazil kariérizmus, čo nakoniec bolo základom toho, prečo projekt stroskotal a prečo bol utópiou. Pretože vždy sa nájdu ľudia, pre ktorých je prednejšie ich vlastné blaho, ich kariéra. V Sovietskom zväze ale celkovo hustla atmosféra. Panovala nedôvera, udavačstvo. Dokázali sa udávať kamaráti. Chlapík si na pive robil potichu srandu zo Stalina a na druhý deň ho jeden z tých, s ktorými na tom pive sedel, udal a on skončil v gulagu. V pracovných táboroch na Sibíri skončili aj niektorí interhelpisti.  Je tam dosť budov, ktoré Čechoslováci vybudovali. Nájdete tam napríklad ulicu Interhelpo, ktorú vybudovali. Celá tá štvrť je síce chudobnejšia, ale zelenšia v porovnaní s ostatnými časťami Biškeku. Je tam veľký park, ktorý nesie meno Júliusa Fučíka, ktorý bol v Interhelpe váženým hosťom, veľa o ňom písal. V meste sú pamätné tabule, kde sú Čechoslováci spomenutí. Postavili budovu úradu miestnej vlády, prvú banku, nemocnicu, stavali kanály. Nebudovali len svoje, ale v 30. a 40. rokoch pomáhali aj v rozvoji mesta. Dnes to tam stále vidieť. Čo ma ale mrzelo, bolo, že sa to vytráca z pamäti miestnych ľudí. Keď som sa ich na Interhelpo pýtal, vedeli, že existuje ulica, ale nevedeli, čo presne to bolo. Keď som sa zasa stretol s pamätníkmi, to sú väčšinou ľudia, ktorí sa v družstve narodili, spomínali na to, že bola práca, že interhelpovské podniky prežili 50 rokov, len potom už nepatrili Interhelpu, ale štátu. Pamätníkov, respektíve ľudí, ktorí majú v Interhelpe svoje korene, už ale nezostáva veľa a téma tak odchádza do úzadia. "}
