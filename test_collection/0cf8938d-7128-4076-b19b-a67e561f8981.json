{"url": "https://www.aktuality.sk/clanok/417267/vodicovi-z-bratislavy-namerali-2-5-promile-alkoholu/", "title": "Vodičovi z Bratislavy namerali 2,5 promile alkoholu", "body": "Informoval o tom bratislavský krajský policajný hovorca Michal Szeiff. „Menovaný bol ako vodič motorového vozidla zn. Volkswagen Passat spozorovaný krátko po 2.30 h dňa 19.2.2017 na ulici Ružová dolina. Hliadka ho zastavila a podrobila skúške na zistenie prítomnosti alkoholu v dychu, ktorá sa skončila s pozitívnym výsledkom. Vodičovi bola zistená hodnota 1,20 mg/l alkoholu v dychu, čo predstavuje 2,5 promile. Opakovaná skúška skončila s rovnakým výsledkom,\" uviedol Szeiff. Polícia vodičovi obmedzila osobnú slobodu a obvinila ho z trestného činu ohrozovania pod vplyvom návykovej látky. Prípad realizuje v tzv. super rýchlom konaní. "}
