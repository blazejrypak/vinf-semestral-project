{"url": "https://www.aktuality.sk/clanok/cr1gw5c/viac-ako-100-afganskych-vojakov-pristalo-s-lietadlom-v-tadzikistane/", "title": "Viac ako 100 afganských vojakov pristálo s lietadlom v Tadžikistane", "body": "V Tadžikistane pristálo afganské armádne lietadlo, ktoré predtým vyslalo núdzový signál. Agentúre TASS to v pondelok potvrdilo tadžické ministerstvo zahraničných vecí. „Tadžikistan prijal núdzové volanie SOS a potom v súlade s medzinárodnými záväzkami bolo rozhodnuté, že stroj pôvodom z Afganistanu dostane povolenie pristáť na letisku v meste Bochtar,\" uviedol tadžický rezort diplomacie. V armádnom stroji sa podľa TASS nachádzalo viac ako 100 afganských vojakov, ktorí po obsadení hlavného mesta Kábul bojovníkmi militantného hnutia Taliban opustili krajinu. "}
