{"url": "https://www.aktuality.sk/clanok/145305/izrael-peres-pocas-konferencie-omdlel-vzali-ho-do-nemocnice/", "title": "IZRAEL: Peresa prepustili z nemocnice, je v dobrom zdravotnom stave", "body": "\"  \" vyhlásil riaditeľ nemocnice Zeev Rotšein. Lekári podľa neho Peresovi odporučili viac oddychu. Prezident sa má ešte dnes stretnúť s vyslancom USA pre Blízky východ Georgeom Mitchellom. Peresa museli v sobotu večer urýchlene previezť do nemocnice po tom, ako počas konferencie v Tel Avive nakrátko stratil vedomie. Osemdesiatšesťročný štátnik v nemocnici na predmestí Tel Avivu absolvoval zdravotné testy a cez noc zostal na pozorovaní na kardiologickom oddelení. Prvé testy vylúčili srdcový infarkt aj mozgovú porážku. Napriek vysokému veku a prevažne ceremoniálnej funkcii je Peres stále mimoriadne aktívny. Dlhoročného izraelského politika, ktorý v roku 1994 získal Nobelovu cenu mieru, zvolil parlament za prezidenta v roku 2007.  "}
