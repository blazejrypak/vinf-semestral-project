{"url": "https://www.aktuality.sk/clanok/882198/v-usa-zatkli-policajtku-ktora-smrtelne-postrelila-afroamericana/", "title": "V USA zatkli policajtku, ktorá smrteľne postrelila Afroameričana", "body": "Úrady v americkom štáte Minnesota zatkli v stredu policajtku, ktorá na predmestí mesta Minneapolis v nedeľu večer smrteľne postrelila Afroameričana Daunteho Wrighta.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Tamojšia prokuratúra zároveň médiám oznámila, že policajtku Kim Potterovú následne obžalujú zo zabitia druhého stupňa. Informovala o tom agentúra AFP s odvolaním sa na americké médiá. Potterovej, ktorá sa v súčasnosti nachádza vo väzbe, tak hrozí trest odňatia slobody v dĺžke do desať rokov, ako aj finančná pokuta vo výške 20.000 dolárov, priblížila americká spravodajská televízia CNN.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Policajtka pritom v utorok odstúpila zo služby spoločne so šéfom tamojšej polície Timom Gannonom. K rezignácii predstaviteľov polície v meste Brooklyn Center, kde sa tragédia odohrala, prišlo po dvoch dňoch protestoch a nepokojoch. Gannon ešte ako policajný veliteľ na pondelkovej tlačovej konferencii novinárom povedal, že zasahujúca policajtka Potterová omylom použila služobnú zbraň namiesto elektrického paralyzéra (tzv. tasera). Neozbrojenému 20-ročnému Wrightovi, ktorého vozidlo zastavili pre porušenie dopravných predpisov, chcela zabrániť v úteku. Mladík po smrteľnom zásahu o niekoľko domových blokov ďalej havaroval. Mesto Brooklyn Center so 40.000 obyvateľmi leží približne 16 kilometrov severne od Minneapolisu, kde v súčasnosti prebieha proces s expolicajtom obžalovaným z vraždy Afroameričana Georgea Floyda. Derekovi Chauvinovi hrozí v prípade uznania za vinného z vraždy druhého stupňa 40 rokov väzenia. Táto udalosť spustila v Spojených štátoch protesty proti rasizmu a policajnej brutalite. "}
