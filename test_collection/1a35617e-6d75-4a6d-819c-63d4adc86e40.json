{"url": "https://www.aktuality.sk/clanok/150054/mikolaj-vytriezvenie-z-novembra-1989-prichadzalo-pomerne-rychlo/", "title": "MIKOLAJ: Vytriezvenie z novembra 1989 prichádzalo pomerne rýchlo", "body": "Pád komunistického režimu vnímal veľmi pozorne, lebo znamenal mnoho zmien. \"To záporné sme aj dosť ťažko znášali, najmä vo vzťahu k tým jednodňovým opatreniam vo vzťahu k výrobe, k priemyslu, kde zo dňa na deň bolo zrazu strašne veľa nezamestnaných,\" vysvetľuje Mikolaj. Ako dodáva, pozitíva, samozrejme, prevládali. Nástup demokracie mal podľa šéfa rezortu školstva atmosféru obrovského nadšenia, no nie nadlho. \"Potom prichádzalo také vytriezvenie trošku pomerne rýchlo,\" spomína Mikolaj. Realita po revolúcii sa podľa neho od pôvodných predstáv líšila. \"Veľa naivity bolo v tých prvých vyjadreniach, ale celkovo, samozrejme, že to bol mimoriadne pozitívny jav,\" tvrdí minister.  Mikolaj oceňuje otvorenie hraníc i cestovanie bez ďalších dokladov. Spomína, ako si musel pri ceste do Juhoslávie vybavovať výjazdovú doložku. \"To boli šóry, v ktorých sa stálo,\" hovorí minister. Minca mala podľa neho dve strany - mnohí síce počas bývalého režimu mohli cestovať, ale v zahraničí sa nedokázali dorozumieť.  "}
