{"url": "https://www.aktuality.sk/clanok/761518/vystrahy-pred-vetrom-platia-aj-v-stredu-na-horach-cakajte-snehove-zaveje/", "title": "Výstrahy pred vetrom platia aj v stredu, na horách čakajte snehové záveje", "body": "V priebehu dňa postupne ustávanie zrážok a zmenšovanie oblačnosti. Silno veterno. V horských oblastiach miestami snehové jazyky a záveje. Najvyššia denná teplota vystúpi na -2 až +3 stupne Celzia, v južnej polovici západného a na juhu stredného Slovenska väčšinou 3 až 7 stupňov Celzia. Teplota na horách vo výške 1500 m bude zrána okolo -6, do večera ochladenie na -11 stupňov Celzia.  Fúkať bude severozápadný až severný vietor 6 až 12 m/s (20 až 45 km/h), ojedinele -najmä na juhovýchode a juhozápade - okolo 15 m/s (50 km/h) a v nárazoch až do 26 m/s (95 km/h). Na horách silná víchrica, vo vysokých polohách prechodne orkán. Výstrahy pred silným vetrom platia pre celé územie Slovenska, najsilnejší sa však očakáva na strednom a východnom Slovensku. "}
