{"url": "https://www.aktuality.sk/clanok/733741/komunisti-sa-ich-pokusili-zlikvidovat-troma-sposobmi-nezlomili-ich/", "title": "Komunisti sa ich pokúsili zlikvidovať tromi spôsobmi. Nezlomili ich", "body": "Komunisti si na ňu trúfli ako na žiadnu inú z cirkví – na 18 rokov ju natvrdo zrušili, duchovných väznili a mučili a aj po obnove v roku 1968 bola naďalej v nemilosti režimu. Nenávisť voči gréckokatolíckej cirkvi síce zúrila na našom území už pred osudným rokom 1950, keď ju zlikvidovali, no skutočné okovy jej štátna moc nasadila až po komunistickom prevrate.  Akcia P, známa aj ako Akcia Pravoslavizácia, bola premyslená a systematická, podieľali sa na nej vysokí štátni úradníci, no tiež tí, ktorí mali k veriacim najbližšie – samotní duchovní. Desiatky cirkevných predstaviteľov sa odmietli podriadiť vôli mocných. Za odpor zaplatili slobodou či dokonca životom. Vo väzení zažili fyzické a psychické mučenie. Skutočne rehabilitovaní boli až po oslobodzujúcom roku 1989.  Spolu s núteným a násilným odsunom rehoľníkov v apríli 1950 (Akcia K) a   v auguste toho istého roka (Akcia R) sa oficiálny zákaz gréckokatolíckej cirkvi zaradil medzi pamätné udalosti demonštrujúce  Na otázku, prečo sa komunisti rozhodli tvrdo a okato zakročiť voči gréckokatolíkom, existuje viacero odpovedí. Súvisia s pozíciou tejto cirkvi v rámci Československa aj s jej samotnými predstaviteľmi.  Ako píše Jozef Coranič v publikácii   , komunisti videli v Akcii P príležitosť demonštrovať silu a zároveň prispieť k rozvratu a oslabeniu katolíckej cirkvi ako takej. Ich konečným cieľom bol totiž zánik všetkých cirkví a ateizácia spoločnosti.  K zrušeniu gréckokatolíckej cirkvi prispela jej „podobnosť“ s pravoslávím. Z laického a nezainteresovaného pohľadu je jediným výrazným rozdielom uznávanie, respektíve neuznávanie pápeža. Zatiaľ čo pre gréckokatolíkov je najvyšším predstaviteľom rímsky pápež, pre pravoslávnych je to ekumenický patriarcha. Komunisti tak chceli dosiahnuť „bezbolestný“ prechod veriacich z jednej cirkvi do druhej s cieľom oslabiť vplyv Vatikánu. Pravoslávna cirkev bola navyše oproti gréckokatolíckej v inej pozícii aj vo vzťahu k centru ZSSR – k Moskve. Štátna moc v Rusku jej ešte pred rokom 1950 ponúkla pomoc a spoluprácu, za ktorú očakávala protislužby. Vtedajší patriarcha Alexej sa nechal zviesť vidinou rozšírenia vplyvu, avšak neuvedomoval si, že komunsiti chcú zlikvidovať všetky cirkvi a pravoslávie využijú iba ako nástroj na dosiahnutie svojho cieľa. „Moskva tretí a posledný Rím,“ aj toto starobylé heslo podľa autora knihy   Petra Šturáka ilustrovalo ciele, ktoré vyzerali pre pravoslávnych napohľad lákavo. A tak sa vytvorila dokonalá pôda pre expandovanie náboženstva, ktoré bolo dočasne schodnou cestou aj pre komunistov. Akcia P alebo   bola komunistami riadená likvidácia gréckokatolíckej cirkvi v Československu. Zasiahla   v Prešovskom a Košickom kraji. Komunisti sa na akciu dôkladne pripravovali niekoľko rokov. Zriadili   na krajskej, okresnej aj miestnej úrovni. Prvý pokus o zrušenie na sneme vo Vyšných Ružbachoch stroskotal. Oficiálne bola gréckokatolícka cirkev zakázaná  . Stalo sa tak vo veľkej sále hotela Čierny orol v Prešove na takzvanom  . Zišlo sa na ňom okolo 800 delegátov. Minimum z nich boli gréckokatolíci. Zúčastnení prijali manifest, podľa ktorého sa gréckokatolícki duchovní a veriaci stali pravoslávnymi. Na  Mnohí biskupi a kňazi, ktorí sa vzopreli režimu, boli odvezení na Gréckokatolícka cirkev bola  . Aj naďalej však zostala   až do oslobodzujúceho novembra 1989. Centrom gréckokatolíckej cirkvi bolo a dodnes je východné Slovensko. Podľa dobových štatistík, ktoré vo svojej publikácii Šturák uvádza, zasiahla Akcia P v roku 1950 viac ako 225-tisíc ľudí hlásiacich sa k tejto viere žijúcich v Prešovskom a Košickom kraji. Územie bolo v tom čase rozdelené na dva správne celky gréckokatolíckej cirkvi. Prvou z nich bola samostatná Prešovská eparchia, do ktorej patrilo územie Šariša, Spiša, Gemera, Zemplína a okolie Humenného. Zahŕňala tiež farnosti Prahy, Brna a Bratislavy. Druhou bola Mukačevská apoštolská administratúra patriaca pod ukrajinskú Mukačevskú eparchiu. Išlo o pozostatok rozdelenia územia spred druhej svetovej vojny, keď bola súčasťou Československa aj Zakarpatská Rus. Po jej pričlenení k ZSSR v roku 1945 sa slovenská administratúra rozprestierala na území stredného a dolného Zemplína. Na čele eparchie stál biskup, administratúru viedol apoštolský administrátor. Hlavným brojičom proti akejkoľvek cirkvi bola na našom území predovšetkým Komunistická strana Slovenska. Spolu s Komunistickou stranou Československa riadili všetky akcie namierené proti cirkvám. Ústredný výbor KSČ nenechal nič na náhodu a na zničenie jedného zo svojich „strašiakov“ zriadil prepracované štruktúry. Špeciálne na účel boja proti cirkvám vznikla 25. apríla 1949 takzvaná „cirkevná šestka“ v zložení Alexej Čepička, Vladimír Clementis, Viliam Široký, Zdeněk Fierlinger, Jiří Hendrych a Václav Kopecký. Chápadlá úradu siahali až na krajské a okresné výbory, kde boli zriadené špeciálne útvary. V rámci parlamentných štruktúr (Národné zhromaždenie) fungovali na úrovni krajov a okresov cirkevné referáty. Celému kolosu úradov pomáhali aj orgány ministerstva vnútra, školy, osvetové zariadenia a v neposlednom rade médiá. Tlač, rozhlas a televízia boli dôležitým prostriedkom šírenia rozsiahlej agitačnej kampane, ktorá propagovala výhody prechodu na pravoslávie. Vydávali časopis Svet pravoslávia, Sprisahanie proti republike či mnohé iné brožúry. Všetky tieto aktivity boli súčasťou dôkladnej prípravy na „deň D“, keď mala byť gréckokatolícka cirkev oficiálne zakázaná. Najprv však bolo treba pripraviť obyčajný ľud aj duchovných a rehoľníkov. Už začiatkom roka 1950 došlo k preberaniu gréckokatolíckych kostolov pravoslávnymi vo viacerých obciach. Patrili medzi ne Olšinkovo, Stakčín, Jalová, Vyšná Jedľová, Nižná Dubová, Dubová, Nižné a Vyšné Mirošovo, Hutka, Nižná a Vyšná Polianka, Varadka. Demonštráciou a zároveň upevnením plánu Akcie P bola návšteva delegácie z Moskvy na čele s metropolitom Nikolajom. Dobové záznamy uvádzajú, že v Čiernej nad Tisou ich 31. januára 1950 vítali zástupcovia štátneho cirkevného úradu z Prahy a Bratislavy, zástupca sovietskeho veľvyslanca, zástupcovia pravoslávnej cirkvi, predseda KNV v Košiciach a v mene Slovenskej národnej rady Ivan Roháľ-Iľkiv, ktorý patril medzi hlavných protagonistov Akcie P. Delegácia sa presunula do Prahy, kde sa stretli s vtedajším predsedom vlády Antonínom Zápotockým, so šéfom Národného zhromaždenia Oldřichom Johnom a s viacerými ministrami. Na počesť vzácnej návštevy sa konali rôzne odborné prednášky a recepcie. V Olomouci slávnostne vysvätili archimandritu Čestmíra (pravoslávneho rehoľníka, ktorý bol zároveň kňazom). Nasledovala návšteva Bratislavy, Košíc a Prešova, kde slávnostne vysvätili pravoslávneho biskupa Alexeja. Atmosfére veľkoleposti dopomohla „manifestácia obrany mieru“, ktorá zaplnila ulice Prešova desiatkami transparentov s nápismi: „Sláva Ruskej vlasteneckej pravoslávnej cirkvi!“ či: „So Stalinom za mier, socializmus a šťastie nášho ľudu!“ Na schôdzach KSČ sa po vyprevadení moskovských súdruhov začal črtať konkrétny plán. Z iniciatívy Krajského výboru KSS v Prešove vznikol 18. apríla 1950 Ústredný výbor pre návrat k pravosláviu pri Ukrajinskej národnej rade, ktorý mal byť akýmsi občianskym hnutím a postupne si vybudoval štruktúry na okresnej aj miestnej úrovni. Snahou mocných bolo priblížiť sa bežným veriacim a presvedčiť ich, aby dobrovoľne zmenili vierovyznanie. Neraz boli iniciátori presviedčania do kampane nútení a úlohy plnili, pretože ich komunisti vydierali. Medzi ich povinnosti patrilo aj zapisovanie osôb, ktoré odmietali prejsť na pravoslávie alebo proti akcii aktívne vystupovali. Popri rozsiahlej kampani sa črtal jasný plán dvoch snemov – takzvaného malého a veľkého soboru, na ktorých by sa gréckokatolícka cirkev definitívne zrušila.  Prvý z nich sa konal 24. apríla 1950 vo Vyšných Ružbachoch. Iniciátori akcie si chceli najprv dohodnúť realizačný plán. Malého soboru sa zúčastnili predstavitelia Úradu pre veci cirkevné aj Ukrajinskej národnej rady. Predsedom schôdze bol Ivan Roháľ-Iľkiv. Prítomní boli aj gréckokatolícki kňazi, ktorí súhlasili s prechodom na pravoslávie. Avšak priamo na mieste vyslovili ideu o vytvorení gréckokatolíckej cirkvi, ktorá bude proti Vatikánu. Táto požiadavka narušila priebeh celého snemu a Iľkiv nemohol pokračovať podľa pripraveného scenára. Po fiasku v Ružbachoch nechceli mocní nechať nič na náhodu. Na veľkom sobore sa malo definitívne rozhodnúť a zlyhanie nepripadalo do úvahy. Snem sa konal 28. apríla 1950 v prešovskom hoteli Čierny orol, kde dnes sídli mestské PKO. Dobové záznamy sa líšia, pravdepodobne sa ho zúčastnilo od 620 do 820 ľudí a iba minimum tvorili gréckokatolícki kňazi. Nechýbali vrcholoví štátni predstavitelia, ale aj laická verejnosť – gréckokatolícki veriaci, no aj príslušníci iných náboženstiev či ateisti.  Snem mal jasný program, ktorý zahŕňal prejavy oslavujúce pravoslávie a haniace Vatikán, diskusiu a voľbu návrhovej komisie. Prítomní prijali štvorbodové uznesenie a schválili pripravený manifest. Gréckokatolícka cirkev bola nimi de facto postavená mimo zákona a veriaci sa automaticky stali pravoslávnymi. Ešte počas konania soboru mocní zadržali prešovského biskupa Pavla Gojdiča. Pre komunistov bol hrozbou, pretože voči prechodu na pravoslávie vyjadril jasne negatívny postoj a apeloval aj na veriacich. Po internácii vo viacerých kláštoroch ho nakoniec v roku 1951 odsúdili za vlastizradu na doživotie. Ďalším z odsúdených bol jeho pomocný biskup Vasiľ Hopko, ktorý dostal miernejší trest – 15-ročné väzenie. Obaja si za mrežami prešli mučením a zlým zaobchádzaním, hladovali, žili v chladných celách a neraz sa dostali na dno svojich fyzických síl.  Na Slovensku pôsobilo okrem prešovského biskupa, pomocného biskupa a generálneho vikára Mukačevskej apoštolskej administratúry ďalších 328 kňazov. Dostupné štatistiky jasne demonštrujú, aký postoj mali voči Prešovskému soboru – prestúpilo iba 45 z nich, poväčšine zohrával veľkú úlohu strach z väzenia či iných postihov. Zvyšných 238 duchovných sa postavilo k likvidácii cirkvi negatívne, čím sa pre mnohých z nich začalo peklo. Komunisti odpor neakceptovali a rozhodli sa s neúhlasiacimi porátať po svojom – odsun, nútené práce aj väzenie. Kňazi, neraz s celými rodinami, museli opustiť domovské farnosti a odísť stovky kilometrov ďaleko, kde pracovali v priemyselných továrňach aj na poliach.  Peter Šturák v knihe   sprostredkúva výpovede kňazov o strastiach, ktoré na nich po vyjadrení nesúhlasu s akciou čakali. Príkladom je úryvok z listu dekana Pavla Spišiaka o tom, ako ho príslušníci štátnych zložiek zatkli: „O polnoci 15. augusta 1951 vtrhla skupina Štátnej bezpečnosti, vylomila dvere na fare, vrhli na mňa bezbranného, do krvi ma zbili a bosého v pyžame odvliekli do väzenia v Poprade. Vyšetrovatelia ma bili, vyhrážali sa, že ak nepodpíšem schizmu, pôjdem do Jáchymova a na Sibír.“ "}
