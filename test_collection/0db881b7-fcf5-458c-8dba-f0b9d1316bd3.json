{"url": "https://www.aktuality.sk/clanok/600741/policajti-patraju-po-14-rocnom-dievcati-z-martina/", "title": "Policajti pátrajú po 14-ročnom dievčati z Martina", "body": "Martinskí policajti pátrajú po nezvestnej Dane Rechtoríkovej z Martina. Štrnásťročné dievča včera podľa polície odišlo z miesta bydliska do školy, odkiaľ sa však nevrátila ani nepodala o sebe žiadnu správu rodine a priateľom. Aktuality.sk dnes o pátraní po nezvestnej maloletej osobe informoval žilinský krajský policajný hovorca Radko Moravčík s tým, že dievča je vysoké 160 cm, má hnedé oči, dlhé čierne vlasy a nosí okuliare. Na sebe mala oblečené čierne rifle a bieločiernu kockovanú košeľu. „Akékoľvek informácie k nezvestnej maloletej žiadame občanov oznámiť na najbližší útvar Policajného zboru, alebo na bezplatnú telefónnu linku 158,“ uzavrel Moravčík. "}
