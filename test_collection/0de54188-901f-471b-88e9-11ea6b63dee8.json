{"url": "https://www.aktuality.sk/clanok/873067/britania-wales-oznamil-prve-uvolnovanie-obmedzeni-pripady-nakazy-tam-klesaju/", "title": "Wales oznámil prvé uvoľňovanie obmedzení, prípady nákazy tam klesajú", "body": "Vláda Walesu oznámila v piatok plán uvoľňovania niektorých opatrení proti šíreniu koronavírusu, keďže prípady nákazy v tejto historickej krajine Spojeného kráľovstva klesajú. Informuje o tom tlačová agentúra DPA.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Už od soboty sa budú môcť znovu stretávať dve domácnosti, a to vonku v súkromných záhradách. Pre rozhlasovú stanicu BBC Radio 4 to povedal prvý minister Walesu Mark Drakeford. „Pre mnoho rodín to znamená, že sa starí rodičia budú môcť znova stretnúť s vnúčatami. Je to náznak toho, že teraz opatrne, obozretne, krokom za krokom ideme po ceste k znovuotváraniu waleských škôl,\" povedal líder waleskej vlády. Kým kaderníctva sa budú môcť opäť otvoriť v pondelok 15. marca, obchody nepredávajúce nevyhnutý tovar musia zostať zatvorené. Drakeford oznámil, že ľudia vo Walese budú môcť ísť cez veľkonočné sviatky na dovolenku, ale iba do ubytovacích zariadení, kde sa budú sami stravovať.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Turisti z ostatných častí Británie nebudú mať možnosť prísť do Walesu, dodal prvý minister. Poukázal tým na opatrenia platné v Anglicku, ktoré nedovoľuje tamojším obyvateľom cestovanie počas Veľkej noci, ak nie je nevyhnutné. Drakeford však podľa svojich slov dúfa, že ľudia z celej Británie budú môcť prísť do Walesu na dovolenku už v lete. Uvoľňovanie obmedzení nastáva v čase, keď očkovanie vo Walese s vyše troma miliónmi obyvateľov rýchlo postupuje. Podľa oficiálnych údajov tam zatiaľ dostalo prvú dávku vakcíny proti koronavírusu viac ako milión ľudí. "}
