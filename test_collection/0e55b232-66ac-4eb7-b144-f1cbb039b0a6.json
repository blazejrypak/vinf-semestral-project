{"url": "https://www.aktuality.sk/clanok/355383/komentar-zola-mikesa-eu-nas-zacina-mat-v-pazi-kvoli-ficovi-a-kalinakovi/", "title": "Komentár Zola Mikeša: EÚ nás začína mať „v paži\". Kvôli Ficovi a Kaliňákovi", "body": "„Vy si myslíte že v Európskom parlamente sa ma niekto pýtal na blázna Matoviča? Toho má každý v paži,“   Nuž, ukazuje sa, že nie až tak celkom. Možno aj vďaka mediálne príťažlivým aktivitám poslanca Matoviča okolo kauzy „Kaliňák/Bašternák“ si europoslanci všimli, čo to tá naša vláda stvára, len aby sa udržala pri moci. A pozor – zodpovedný za nepríjemnú pozornosť zo zahraničia nie je Matovič, ktorý na prešľapy upozorňuje. Plný diel viny nesie premiér Fico, ktorý dovolí, aby minister vnútra   vo svojej funkcii. Slovenskú metódu samovyšetrovania nechápe ani europoslankyňa za Francúzsko Eva Joly. Tá svoje nepochopenie zhrnula do slov, ktoré v Bruseli prítomnému Kaliňákovi doslova vchrstla rovno do tváre: „Ladislav Bašternák prevádzal peniaze na vaše účty, teraz ho vyšetruje polícia. Ako môžeme veriť, že to vyšetrovanie bude nezávislé, keď ste ministrom vnútra?\",   . Následne sa čudovala, že ešte nerezignoval na svoj post a poradila mu presne to, čo od neho – podľa premiéra blázon – Matovič úplne oprávnene žiada i pred komplexom Bonaparte už niekoľko týždňov: „Pán Kaliňák, prosím, prevezmite zodpovednosť a dokážte, že viete byť príkladom, aby sa boj proti korupcii neobmedzoval len na pekné slová.”  Zdá sa pritom, že samozvaným lekárom Ficom stanovená Matovičova diagnóza je nákazlivá. Okrem poslankyňe Joly sa v Bruseli do Kaliňáka obula aj portugalská sociálno-demokratická poslankyňa Ana Maria Gomes. Tá sa slovenského ministra vnútra   : „Slováci majú dojem, že korupcia je beztrestná. Čo s tým chcete urobiť?\"  Toto všetko sa odohrávalo, keď Kaliňák predstavoval v Bruseli okrem iného aj priority slovenského predsedníctva v Rade EÚ. Je teda viac než zrejmé, že neodvolanie ministra vnútra znižuje imidž Slovenska v zahraničí. Predseda vlády, ktorý to odmieta urobiť, znižuje dôveryhodnosť Slovenska. Slovensko je tak na začiatku dlhej cesty do ničoty. Na jej konci sa nám môže vypomstiť tvrdohlavosť Kaliňáka. Keď sa budeme usilovať presadiť v európskom parlamente priority nášho predsedníctva, či naše záujmy, tak nikto nás nepodporí. Povedané expresívnym slovníkom premiéra– môže sa nám stať, že nás potom bude mať každý v paži. "}
