{"url": "https://www.aktuality.sk/clanok/752629/policia-zadrzala-v-novych-zamkoch-styroch-syrcanov/", "title": "Polícia zadržala v Nových Zámkoch štyroch Sýrčanov", "body": "Polícia zadržala v utorok v Nových Zámkoch štyroch Sýrčanov. Prevádzači chceli previesť nelegálnych migrantov z Maďarska cez Slovensko do Rakúska. Informuje o tom polícia na svojom profile na sociálnej sieti. „Prevádzači sú z Nemecka, pochádzajú však zo Sýrie, ako ich štyria krajania, ktorých sa pokúsili previesť. Všetci sú zadržaní a vyšetrovateľ národnej jednotky boja proti nelegálnej migrácii už vykonáva potrebné procesné úkony,“ uviedla polícia. Ich výsledkom bude podľa polície pravdepodobne obvinenie prevádzačov a podnet na ich väzbu, pričom im hrozí trest odňatia slobody od sedem do desať rokov. Nelegálni migranti sa budú musieť vrátiť do Maďarska. "}
