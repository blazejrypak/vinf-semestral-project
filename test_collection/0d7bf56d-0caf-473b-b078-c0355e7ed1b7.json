{"url": "https://www.aktuality.sk/clanok/872379/koronavirus-pfizer-biontech-doda-eu-na-dalsie-styri-miliony-davok-vakciny/", "title": "Koronavírus: Pfizer/BioNTech dodá EÚ na ďalšie štyri milióny dávok vakcíny", "body": "Európska únia dostane počas najbližších dvoch týždňov ďalšie štyri milióny dávok vakcíny od konzorcia Pfizer/BioNTech, ktoré majú pomôcť \"ohniskám\" v rámci EÚ a uľahčiť voľný pohyb na hraniciach členských krajín. Oznámil to v stredu predsedníčka Európskej komisie (EK) Ursula von der Leyenová.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Šéfka eurokomisie v oficiálnej správe pre médiá spresnila, že tieto dávky tvoria prídavok k vakcínam, na ktorých dodávke sa už EÚ s výrobcom dohodla. Sú určené najmä pre pohraničné oblasti v rámci Únie, ktoré sú zasiahnuté novými mutáciami vírusu, aby \"pomohli zabezpečiť alebo obnoviť voľný pohyb tovaru a osôb\". „Pomôže to členským štátom v ich úsilí udržať pod kontrolou šírenie nových variantov vírusu. Vďaka ich cielenému použitiu tam, kde sú najviac potrebné, najmä v pohraničných regiónoch, tieto dávky pomôžu zabezpečiť alebo obnoviť voľný pohyb tovaru a osôb. Sú kľúčové pre fungovanie zdravotných systémov a jednotný trh,\" vysvetlila von der Leyenová.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Komisia spresnila, že je znepokojená vývojom situácie v niekoľkých ohniskách nákazy COVID-19 v krajinách EÚ, čo spôsobuje najmä rozšírenie nových a nákazlivejších mutácií vírusu. Ide o regióny ako Tirolsko v Rakúsku, oblasť mesta Nice a departement Moselle vo Francúzsku, Bolzano v Taliansku a niektoré časti Bavorska a Saska v Nemecku. V posledných týždňoch tam došlo k prudkému nárastu počtu infekcií a hospitalizácií, čo členské štáty prinútilo prijať sprísnené opatrenia a v určitých prípadoch aj hraničné kontroly na vnútroschengenských hraniciach. Exekutíva EÚ v tejto súvislosti zdôraznila, že vakcína od Pfizer/BioNTech sa ukázala ako vysoko účinná proti všetkým v súčasnosti známym variantom vírusu COVID-19. Nová štvormiliónová dodávka vakcín bude k dispozícii pre členské štáty Únie rovnako na základe populačného kľúča. Všetky nové dávky dohodnuté nad rámec doterajšieho harmonogramu dodávok budú dodané do konca marca. "}
