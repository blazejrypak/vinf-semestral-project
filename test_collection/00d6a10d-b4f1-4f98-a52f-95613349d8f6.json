{"url": "https://www.aktuality.sk/clanok/1dl8wml/bratislavski-policajti-odhalili-cez-vikend-takmer-20-opitych-vodicov/", "title": "Bratislavskí policajti odhalili cez víkend takmer 20 opitých vodičov", "body": " Informovala o tom hovorkyňa Policajného zboru v Bratislave Veronika Martiniaková. „Hliadka dopravných policajtov zastavila z dôvodu spáchania priestupku na diaľnici D2 vozidlo autoškoly. Pri následnej kontrole bolo zistené, že sa vo vozidle okrem vodiča - žiaka autoškoly - nachádzal aj jeho inštruktor, ktorý javil známky požitia alkoholu,\" opísala Martiniaková.  Pripomína, že v zmysle zákona o cestnej premávke platia pre inštruktora počas doby výcviku tie isté povinnosti ako pre vodiča. Jedným z opitých vodičov bol aj muž, ktorý šoféroval v smere od Kutlíkovej na Antolskú ulicu, zišiel mimo cesty a svoju jazdu ukončil vo zvodidlách. Bratislavskí policajti mu namerali skoro tri promile. Policajti zdôrazňujú, že alkohol znižuje schopnosť sústrediť sa a správne a včas reagovať na situáciu v cestnej premávke a u vodičov nebudú tolerovať jazdu pod jeho vplyvom. "}
