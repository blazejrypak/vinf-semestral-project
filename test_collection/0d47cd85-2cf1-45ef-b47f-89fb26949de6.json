{"url": "https://www.aktuality.sk/clanok/908536/obvineny-expolicajt-kucerka-sa-ospravedlnil-prokuratorom-ktorych-obvinil-z-natlaku/", "title": "Obvinený exfunkcionár NAKA Kučerka sa ospravedlnil prokurátorom, ktorých obvinil z nátlaku", "body": "Bývalý vyšetrovateľ Marián Kučerka obvinený z korupcie sa ospravedlnil prokurátorom Ondrejovi Repovi a Michalovi Šúrekovi za to, že kedysi tvrdil, že na neho vyvíjali nátlak. Písomné ospravedlnenie zverejnil Úrad špeciálnej prokuratúry. „Úprimne ľutujem, že som ... u notára spísal vyjadrenie o tom, že … na mňa robili psychický a fyzický nátlak pri našom vzájomnom stretnutí 9. novembra 2020 na ÚŠP GP SR, nakoľko uvedené skutočnosti sa nezakladajú na pravde. Ospravedlňujem sa menovaným za svoje ľudské zlyhanie, podmienené strachom o ďalší osud mojej osoby, nakoľko k žiadnemu nátlaku na moju osobu z ich strany nedošlo,“ uviedol v ospravedlnení. Vyjadril ľútosť aj nad tým, že svoju manželku Katarínu Kučerkovú presvedčil, aby podpísala návrh na ich disciplinárne konanie, ktorý podal na Generálnu prokuratúru. Kučerková sa tiež   . Začiatkom decembra bývalý premiér Robert Fico podal na prokurátorov Šureka a Repu trestné oznámenie. Zastupujúceho špeciálneho prokurátora požiadal, aby im okamžite pozastavil činnosť. Rada prokurátorov SR však označila tvrdenia Fica za hrubo zavádzajúce a nepravdivé, či za súčasť diskreditačnej kampane, ktorá je proti obom prokurátorom vedená nielen ním, ale aj zo strany obvineného Kučerku, jeho manželky a iných. Konanie prokurátorky rada označila za neštandardné. Proti výrokom poslanca Roberta Fica na adresu prokurátorov sa vtedy v spoločnom vyhlásení ohradilo 59 prokurátorov. Upozornili, že takéto osobné útoky politikov na predstaviteľov orgánov činných v trestnom konaní sú priamym zásahom do ich činnosti. Mariána Kučerku zadržali ešte v decembri 2020 v rámci   , momentálne je vo väzbe. Vyšetrovateľ ho viní z prijímania úplatkov.  Prokurátorom sa ospravedlnil ešte 23. marca. Ospravedlnenie prokurátorom Repovi a Šurekovi je tak dôveryhodné ako voda v prútenom koši, reagoval v stonovisko šéf Smru-SD Robert Fico. „To akože, poznajúc metódy práce Šureka a Repu, máme tejto rozprávke veriť? Nepochybujem ani sekundu, že Kučerkovi toto ospravedlnenie nadiktovali Šurek a Repa. A už vôbec nechápem, čo s tým mám ja a Smer-SD, a prečo sa na nás média obracajú,\" uviedol. "}
