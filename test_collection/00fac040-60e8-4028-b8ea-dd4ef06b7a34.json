{"url": "https://www.aktuality.sk/clanok/518673/tyzden-vo-svetovych-mediach-horsi-slogan-nez-slovaci-maju-iba-madari/", "title": "Týždeň vo svetových médiách: Horší slogan než Slováci majú iba Maďari", "body": "Anglické médiá sa pri príležitosti pondelňajšieho kvalifikačného futbalového zápasu rozhodli svojim fanúšikom priblížiť Slovensko. Nevyšli sme z toho úplne zle, ale...  v článku s dlhočizným titulkom: „22 vecí, ktoré by ste mali vedieť o Slovensku, krásnej krajine so strašným sloganom“ je najprv doslova hotový z Vlkolínca ako i faktu, že taká malá krajina má ďalších šesť atrakcií zaradených do svetového dedičstva Unesco. Na druhej strane autor zas následne naznačuje, že sa nevieme predať. Tvrdí, že „to zaváňa až zločinom, ako je Bratislava nedocenená“ a nevie pochopiť, prečo k nám nechodí toľko turistov ako do Prahy, keď obe mestá sú si vraj tak podobné.  Jednou z príčin môže byť aj náš strašný turistický slogan, ktorý Independent vyhodnotil ako druhý najhorší na svete. „Cestovať na Slovensko – dobrý nápad“ je podľa autora tak kŕčovité, že horšie sú na tom už len Maďari so svojím temer nepreložiteľným sloganom „Think Hungary more than expected.“ (voľný preklad: Maďarsko poskytne viac než sa od neho očakáva). Len pre ilustráciu, lepšie je na tom vraj už aj Ekvádor so svojou parafrázou na Betales „All you need is Ecuador“, či slogan „Uruguay natural“.  Ok, znie to všetko fakt strašne, ale aspoň v tom nie sme sami...  V Británii zatiaľ ešte ostaneme. Doslova zatiaľ... Denníku The Guardian sa podaril husársky kúsok, z ktorého našinci ale moc radosť mať nebudú. Hlavne tí, čo túžia pracovať za kanálom La Manche,   Presne to vyplýva z prísne tajných materiálov britskej vlády, ku ktorým sa   dostal. Briti chcú totiž okamžite po brexite znížiť počet prisťahovalcov z EÚ. A to aj tým, že nekvalifikovaní robotníci budú dostávať povolenie k pobytu maximálne na dva roky, kvalifikovaní na 3-5 rokov. Po brexite plánuje Británia výrazne obmedziť aj možnosť, aby si pracujúci priviedol so sebou do krajiny svojich rodinných príslušníkov.  Mali by sme sa podľa toho zariadiť. Aj ľudia, ktorí chcú pracovať v Británii, ale i Slovensko ako krajina, či EÚ sťa celok. V tomto mal premiér Fico naprosto pravdu – brexit musí Britov bolieť. Lebo aj tento materiál ukazuje, že ani oni nás šetriť nebudú. Ak budeme chcieť niečo pre našich občanov vyrokovať a zmierniť tvrdé britské opatrenia, tak musíme hroziť rovnako tvrdými opatreniami aj my Britom. Činil sa aj denník   . Ten sa zas dostal k listu J.C. Junckera adresovaného maďarskému premiérovi. Viktor Orbán už dávnejšie požiadal EÚ o prispenie na plot, ktorý Budapešť dala postaviť proti utečencom. Šéf Európskej komisie jeho žiadosť sarkasticky odmietol.  Najprv ocenil, že Maďarsko uznáva solidaritu ako princíp, na ktorom stojí EÚ. Potom však Orbánovi pripomenul, že Maďarsko z únie dostáva do rozpočtu percentuálne najviac zo všetkých krajín únie. A napriek tomu mohlo by aj viac – to v prípade ak by zobralo aj utečencov, lebo veď „solidarita by mala byť obojstranná“. Jedným slovom – skvostné. Zaujímavú analýzu ohľadom parlamentných volieb v Nemecku prináša   . Podľa autora už nie je otázkou, či SPD prehrá – neznámou zostáva len výška porážky. Od toho sa odvíjajú tri možné scenáre osudu sociálnych demokratov. Pri prehre so ziskom pod 21 percent – súčasná prognóza – nastane v strane zemetrasenie, ktorého obeťou budú celá špička SPD. Podľa menej katastrofického scenára prežije Martin Schulz a Sigmar Gabriel, no a v prípade „dobrého“ výsledku nad 26 percent si SPD zachová aspoň súčasnú politickú vážnosť. Die Welt sa domnieva, že tretia možnosť by bola pre Nemecko najlepšia. Možno pre Nemecko, nie však pre sociálnych demokratov. Strana, ktorej ministerka Andrea Nahlesová navrhuje protisociálne opatrenia – hoc „len“ proti migrantom z EÚ – si nič iné ako volebnú katastrofu nezaslúži. Poriadne tvrdý pád ju snáď poučí, že ľavica nemá útočiť na najslabších... Najlepšie politické vtipy kolovali na Slovensku za čias totality, či mečiarizmu. Že „politická sranda“ funguje ako dobrý ventil, potvrdzuje aj   . Tá prináša správu o imaginárnom štáte Vaisnoria. Ten najprv „stvorili“ ruskí generáli riadiaci prípravy vojenského cvičenia Západ. Ich plány útoku na Vaisnoriu však unikli von a vtipálci potom založili na internete stránky tohto imaginárneho štátu. Ten sa útoku akože bojí a láka bieloruských i ruských vojakov, aby dezertovali. Sľubuje im iný režim ako ten Lukašenkov či Putinov autoritatívny; Vaisnoria je vraj krajina hojnosti, medu a mlieka. Snáď nás ten smiech počas   neprejde... "}
