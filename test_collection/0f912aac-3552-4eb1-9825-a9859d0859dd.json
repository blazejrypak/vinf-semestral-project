{"url": "https://www.aktuality.sk/clanok/637348/policia-obvinila-muza-okresu-svidnik-z-ohrozenia-pod-vplyvom-navykovej-latky/", "title": "Polícia obvinila muža okresu Svidník z ohrozenia pod vplyvom návykovej látky", "body": "Polícia vo Svidníku obvinila z prečinu ohrozenia pod vplyvom návykovej látky 34-ročného Michala z obce Ladomirová. TASR o tom v stredu informovala hovorkyňa Krajského riaditeľstva Policajného zboru v Prešove Jana Ligdayová. „V utorok (30. 10.) pol hodinu po polnoci viedol osobné motorové vozidlo značky Škoda po ulici Sovietskych hrdinov vo Svidníku, kde bol zastavený a kontrolovaný policajnou hliadkou,\" uviedla Ligdayová. Policajti podľa hovorkyne zistili, že muž viedol vozidlo pod vplyvom alkoholu. V dychu mu namerali 0,90 miligramu etanolu na liter vydychovaného vzduchu, čo je v prepočte 1,88 promile. Vodič bol zadržaný a umiestnený do cely policajného zaistenia. "}
