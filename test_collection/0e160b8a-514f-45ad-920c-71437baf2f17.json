{"url": "https://www.aktuality.sk/clanok/149131/bielorusko-pri-havarii-polskeho-vrtulnika-zomreli-traja-pohranicnici/", "title": "BIELORUSKO: Pri havárii poľského vrtuľníka zomreli traja pohraničníci", "body": "Informovalo o tom ministerstvo vnútra. \"Vrtuľník bol úplné zničený a posádka nemala žiadnu šancu prežiť,\" povedal námestník ministra Adam Rapacki pre novinárov. Stroj havaroval asi 200 metrov od hranice, neďaleko bieloruskej dediny Vysokoje. Radar stratil kontakt s vrtuľníkom v sobotu večer. Príčina nešťastia je predmetom vyšetrovania. "}
