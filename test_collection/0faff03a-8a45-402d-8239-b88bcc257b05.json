{"url": "https://www.aktuality.sk/clanok/861702/sud-v-moskve-nariadil-presetrit-postup-probacneho-uradnika-v-kauze-navalnyj/", "title": "Súd v Moskve nariadil prešetriť postup probačného úradníka v kauze Navaľnyj", "body": "Súd v Moskve, ktorý v utorok rozhodol v kauze ruského opozičného politika Alexeja Navaľného, nariadil Federálnej službe pre výkon trestu (FSIN), aby prešetrila konanie probačného úradníka, u ktorého sa mal Navaľnyj v pravidelných intervaloch hlásiť v rámci výkonu podmienečného trestu. Informovala v utorok agentúra Interfax.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Súd sa tak stotožnil s názorom prokuratúry, podľa ktorej probačný úradník nezvládol dohľad nad Navaľným, odsúdeným v roku 2014 za spreneveru 30 miliónov rubľov (približne 327 500 eur) spoločnosti Yves Rocher Vostok a ďalších štyroch miliónov z inej firmy na podmienečný trest väzenia v trvaní 3,5 roka s päťročným probačným dohľadom. Podľa rozhodnutia súdu sa Alexej Navaľnyj mal v súlade s podmienkami svojho podmienečného trestu dvakrát mesačne dostaviť na stretnutie s probačným úradníkom. V auguste 2017 mu bola skúšobná doba predĺžená do 29. decembra 2020, pretože na schôdzku s probačným úradníkom sa opakovane nedostavil a polícia voči nemu začala aj tri správne konanie v iných veciach. Prokremeľský Prvý kanál v utorok vo svojej reportáži o Navaľného súdnom procese zdôraznil, že tento politik a protikorupčný aktivista systematicky porušoval skúšobnú dobu podmienečného trestu, pričom tak údajne urobil najmenej 50-krát, pričom ešte aj cestoval do zahraničia za peniaze, ktoré boli darmi od občanov. Televízia tiež pripomenula, že Navaľnyj je už skoro každý rok figurantom nejakého správneho konania pred súdom.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Dodala, že Federálna služba pre výkon trestu v Navaľného prípade už dvakrát požiadala o zmenu podmienečného trestu na nepodmienečný, pričom však tento súd zakaždým prehrala. Súdy boli podľa televízie zhovievavé a nedôsledné. Podľa Prvého kanála Navaľnyj zámerne ignoroval výzvy FSIN, aby plnil podmienky trestu, a \"nedal tak Federálnej službe pre výkon trestu inú možnosť\", len žiadať o zmenu trestu na nepodmienečný. Agentúra RIA Novosti uviedla, že v prípade, ak odsúdení neplnia podmienky stanovené v rozsudku o podmienečnom treste, podľa zákona im hrozí odobratie privilégia na výkon podmienečného trestu. Tento postup sa v Rusku využíva pomerne aktívne, napísala RIA Novosti. Spresnila, že iba vlani bol podmienečný trest nahradený nepodmienečným v prípade asi 11 300 ľudí a v roku 2019 ich bolo viac ako 15 000. "}
