{"url": "https://www.aktuality.sk/clanok/141595/cr-na-trznici-sa-pobili-vietnamci/", "title": "ČR: Na tržnici sa pobili Vietnamci!", "body": "Vietnamci sa pobili v jednej z hál tržnice nazývanej Malá Hanoj, dôvod konfliktu zatiaľ nie je jasný, pravdepodobne v ňom zohral úlohu aj alkohol. Zbitého Vietnamca potom naložili zraneného do auta a odviezli ho do jednej ubytovne. Tu však narazili na dve hliadky policajnej pohotovostnej motorizovanej jednotky, ktorí práve riešili bitku Vietnamcov na ubytovni. \"Povedali nám, že majú zraneného, zavolali sme teda záchranku a poskytli mu prvú pomoc,\" povedal jeden z policajtov s tým, že Vietnamec bol riadne dobitý, krvácal a chvíľami upadal do bezvedomia, navyše z neho bolo silno cítiť alkohol. Privolaný lekár záchrannej služby ho po ošetrení v sanitke nechal previezť do nemocnice. Útočníka policajti zadržali priamo na ubytovni a v putách ho previezli na výsluch na miestne oddelenie. Tam putoval aj druhý napadnutý Vietnamec, ktorý vyviazol s rozbitým obočím, a ešte jeden svedok rovnakej národnosti. "}
