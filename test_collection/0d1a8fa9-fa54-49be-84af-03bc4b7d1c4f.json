{"url": "https://www.aktuality.sk/clanok/905725/usa-a-europske-staty-hovoria-o-ohrozeni-rozhovorov-o-jadrovej-dohode-s-iranom/", "title": "USA a európske štáty hovoria o ohrození rozhovorov o jadrovej dohode s Iránom", "body": "Spojené štáty a európske mocnosti varovali Irán, že jeho posledná aktivita v oblasti obohacovania uránu by mohla ohroziť rozhovory vo Viedni zamerané na záchranu jadrovej dohody s Teheránom. Informovala o tom v noci na stredu agentúra AFP.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  K vyhláseniam došlo niekoľko hodín po tom, čo Medzinárodná agentúra pre atómovú energiu (MAAE) informovala, že Irán začal podnikať kroky na výrobu obohateného kovového uránu. Ten je možné použiť aj na zostrojenie jadrovej nálože, píše agentúra Reuters. Tento krok Teheránu tak môže podľa AFP pozastaviť rozhovory zamerané na obnovenie dohody o iránskom jadrovom programe z roku 2015.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  „Naďalej vyzývame Irán, aby prestal prilievať olej do ohňa, vrátil sa do Viedne na skutočné rozhovory“ a usiloval sa o ich ukončenie, uviedol hovorca amerického ministerstva zahraničných vecí Ned Price. Ministri zahraničných vecí Británie, Francúzska a Nemecka takisto vyjadrili vážne znepokojenie a varovali, že Irán svojím konaním ohrozuje úspešný výsledok rokovaní. Diplomati sa vo Viedni aktuálne usilujú zachrániť jadrovú dohodu, ktorú s Iránom v roku 2015 uzavrelo šesť krajín. Teherán sa vtedy zaviazal obmedziť svoj jadrový program výmenou za zrušenie sankcií. Irán však v súčasnosti urán obohacuje na ďaleko vyššiu úroveň, ako mu táto dohoda povoľuje. Svoje záväzky prestal postupne plniť po tom, ako USA za vlády bývalého prezidenta Donalda Trumpa v roku 2018 odstúpili od jadrovej dohody a obnovili voči Iránu sankcie. "}
