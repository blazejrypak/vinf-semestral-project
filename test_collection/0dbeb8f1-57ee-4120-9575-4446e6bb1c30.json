{"url": "https://www.aktuality.sk/clanok/672895/fico-s-harabinom-sa-obdivovali-smer-ho-povazoval-za-svojho-cloveka-rozhovor/", "title": "Fico s Harabinom sa obdivovali. Smer ho považoval za svojho človeka (rozhovor)", "body": "– prečo sa rozhodla napísať knihu Harabin, – kto vytiahol Štefana Harabina na výslnie, – prečo sa hodil Robertovi Ficovi, – ako je možné, že sudcovia tolerovali Harabina, – čo môžeme od Štefana Harabina čakať ďalej. Nie, je to stále ten istý človek. Nie je tam žiaden posun. Ani k lepšiemu ani k horšiemu. Aspoň zatiaľ. Nevieme ale, čo by s ním eventuálne mohla urobiť funkcia prezidenta. Kniha bola viac ako z polovice hotová v roku 2013. Ale po roku 2014 sa vytratil z verejného priestoru a nemala som potrebu vracať sa k nemu. Keď totiž píšete o človeku, ktorý urobil veľa zlého, tak negatívna energia sa na vás prenáša. Posledný rok a pol som sa však opakovane stretávala s názormi, že veď on je dobrý človek, dobrý právnik a myslí to s touto krajinou dobre. Preto som sa rozhodla vrátiť k rozpísanej knihe. To hovorili náhodní ľudia, s ktorými som sa stretávala. Obyčajní ľudia, ktorí akoby zabudli, čo tu tento človek za 10 rokov urobil a ako sa správal. Vtedy som začala byť nalomená, že to treba ľuďom pripomenúť. A keď sa ukazovalo, že má stále vyššiu a vyššiu podporu, tak sme si definitívne povedali, že ideme do toho. Nechceli sme to ale načasovať na mesiac pred prvým kolom prezidentských volieb. Myslela som, že táto etapa je už za nami. A verila som, že sudcovský stav si s ním poradí. Keď voči nemu začali disciplinárne konania, bola som presvedčená, že bude potrestaný. A to tým najtvrdším spôsobom, že bude vyzlečený z talára. Najviac ma prekvapil postoj Súdnej rady, ktorej predsedníčka mohla na neho dávať návrhy na disciplinárne konanie. Som presvedčená, že minimálne pokiaľ ide o jeho mediálne výstupy, mala a má konať. Pri písaní som bola nútená tieto jeho výstupy, ktoré boli predovšetkým na Slobodnom vysielači, počúvať. Myslím si, že čo relácia, to by mohol byť podnet. Komentuje v nich totiž živé spory, čo nesmie. A vrcholom ľadovca bolo pre mňa, keď súčasnej predsedníčke Najvyššieho súdu Daniele Švecovej povedal, že „svojím spôsobom je chudera“. Za to síce čelil disciplinárnemu konaniu, ale potrestaný nebol. Kedy presne sa začal, neviem. Ale aj ľudia z HZDS potvrdili, rovnako ako Harabin, že mu v roku 2006, kedy vznikala prvá vláda Roberta Fica, zavolal samotný Mečiar. On si teda vybral Harabina za ministra spravodlivosti. Tým, že obdivoval Mečiara, sa Harabin nikdy netajil. Vedel, že pôjde po všetkých reformách, ktoré predtým presadil Daniel Lipšic. Toto sú totiž ľudia, ktorí určite nepotrebovali zreformovanú justíciu. Potrebovali justíciu, ktorá bude rozhodovať tak, ako oni budú chcieť. Vzťah Fico - Harabin začal ešte v 90. rokoch minulého storočia, keď Fico začínal na ministerstve spravodlivosti. Aj tu bol veľmi obdivný vzťah medzi nimi. Harabin mu recenzoval knihu Nutná obrana. Harabin teda nemal problémy vstúpiť do vlády, ktorú Fico viedol. Prekvapovalo ma skôr, že hoci sa vtedy už vedelo o tom, ako napríklad zneužíval odmeny pre jednotlivých sudcov, že bol pomstichtivý, Fico súhlasil s tým, aby sa stal ministrom spravodlivosti. Vôbec sa ľuďom v Smere nerozsvietila kontrolka, že tento človek je nebezpečný. Práve naopak. Smeru imponovalo, že média boli voči Harabinovi kritické, lebo v rovnakej situácii bola aj táto strana. Považovali ho tak za svojho človeka. On spory nevyhľadával, ale keď mal pocit, že ho niekto podrazil, pričom stačilo aj to, že ho verejne kritizoval, tak si to zapamätal. On pritom ale nekoná okamžite, počká si na najmenšiu chybu kritika a potom zasiahne. Mal to už predtým. A je otázne, či je dobrý rétor. Hovorí totiž veľa, ale keby niekto podrobne analyzoval to, čo hovorí, často sú to polopravdy. Čo ma ale raz vyslovene šokovalo, že zacitoval z ústavy a pritom sa odvolal na zlý článok. Od sudcu Najvyššieho súdu by som to nečakala. Ak išlo Robertovi Ficovi o to, že bolo niečo potrebné na súdoch vybaviť, toto bol pre neho ten správny človek…. Píšem to aj v knihe, že pokiaľ išlo o názor na chod justície, Fico s Harabinom sa v tom jasne zhodovali. Dokonca si myslím, že Harabin mal aj Ficov súhlas na zrušenie Špeciálneho súdu, ktorý Harabinovi veľmi prekážal. Až keď Fico zacítil, že verejnosť s tým nesúhlasí, vtedy otočil. A vtedy to Harabin zrejme prvýkrát vnímal ako Ficov podraz. Kandidatúrou mu to len začal vracať. Ale čoho všetkého je ešte schopný, to neviem. Až tak mu do hlavy nevidím. Začiatok jeho konca bol rok 2014, kedy stratil politickú podporu Smeru a kedy sa už nestal predsedom Najvyššieho súdu a Súdnej rady. A úplná rana pre neho museli byť doplňujúce voľby člena Súdnej rady, kedy ho porazil jeden z jeho najväčších kritikov Dušan Čimo. Dôležité bolo, že tu vyjadrovali svoj názor sudcovia. A tí v tom momente povedali, že ho majú dosť. Áno. Bolo to vidieť aj na členoch Súdnej rady, ktorí keď zostali bez Harabina, zrazu začali riešiť veci, ktoré dovtedy riešiť nedokázali. Nikto mi doteraz pritom nevedel vysvetliť, v čom nastal ten posun. Bývalý člen Súdnej rady a sudca Najvyššieho súdu Rudolf Čirč to pomenoval tak, že zrazu jeho kolegovia boli slobodnejší. To je niečo, na čo stále nepoznám odpoveď. Pýtam sa to stále sudcov, s ktorými sa stretávam a oni na to nemajú odpoveď. Bolo proti nemu vedených viacero disciplinárnych návrhov, ale ani za jeden z nich nebol doteraz potrestaný. Sudcovia by mali byť elita národa. A keď táto elita toleruje tohto človeka vo svojich radoch, tak pochybujem, že tou elitou naozaj je. Áno, je to obraz slovenskej justície, ktorý ukazuje, že keď sa majú sudcovia ozvať, tak väčšina z nich mlčí. Vyzerá to tak. Ona sama niektoré kontroverzné rozhodnutia podpísala. Fakt je ale tiež, že v roku 2014 bol Najvyšší súd taký polarizovaný, že bolo treba nájsť niekoho, kto by zmieril obe proti sebe stojace skupiny. A treba tiež povedať, že sa pustila aj do konfrontácie s Harabinom. Ona jediná na neho podala viacero disciplinárnych návrhov. To ma prekvapilo najviac. Keď sa totiž robil prieskum verejnej mienky v roku 2007, kedy bol ministrom spravodlivosti, bol medzi najmenej obľúbenými členmi vlády Roberta Fica. Harabin však na sebe veľa pracoval a zrazu sa stal politikom, ktorý dokáže osloviť veľkú časť ľudí. Určite áno. A tiež mu pomohlo, že sa stavia do pozície lídra tzv. antisystému. Dokonale ovláda populizmus a hovorí to, čo nahnevaní voliči chcú počuť. S Mariánom Leškom (autor komentárov v knihe Harabin, pozn. red.) sa zhodujeme v tom, že pôjde do politiky. Hoci to Harabin zásadne odmieta. Ale on roky hovoril, že jeho najvyššou métou je ústavný súd, ale po roku 2014 pochopil, že na to nemá politickú podporu. Zrazu tak začal hovoriť, že jeho cieľom je stať sa prezidentom. Prekvapilo ma, že tá podpora prišla už pred prvým kolom. Keďže kandiduje Maroš Šefčovič, tak by som čakala istú zdržanlivosť. Ale na druhej strane, vzhľadom na to ako poznám Andreja Danka a čo viem o Štefanovi Harabinovi, tak istý názorový prienik medzi nimi tam určite je. Možno by Danko bol aj radšej, keby do druhého kola postúpil Harabin a nie Šefčovič. Vraj ju už dostal od jednej dokumentaristky, ktorá o ňom točí dokument a ktorá bola aj na krste knihy. Doteraz ale na ňu nezareagoval. Podobnú situáciu zažil kolega Dano Vražda, keď napísal knihu o Kotlebovi. Ani ten na ňu vôbec nereagoval. Bol to podľa nás zámer, aby zbytočne neupozornil svojich fanúšikov na takú knihu. Nechcel, aby sa dozvedeli o minulosti. To isté je s Harabinom. Asi by bola veľká frajerina, keby som povedala, že sa toho neobávam. Ale určite som na to nemyslela, keď som knihu písala. "}
