{"url": "https://www.aktuality.sk/clanok/538322/tyzden-vo-svetovych-mediach-ako-chcu-vo-vatikane-odstavit-papeza-frantiska/", "title": "Týždeň vo svetových médiách: Ako chcú vo Vatikáne odstaviť pápeža Františka", "body": " ponúkol svojim čitateľom skutočne hĺbkovú reportáž do fascinujúceho sveta vatikánskych intríg. Ich cieľom je pápež František, ktorého moderné chápanie kresťanstva prekáža konzervatívnemu prúdu v cirkvi. A to až natoľko, že by sa pápeža Františka najradšej zbavili. „Nevieme sa dočkať, kedy už konečne umrie. To, ako sa o ňom bavíme v súkromí sa v novinách publikovať nedá,“ šokujúco priznal jeden z vplyvných anglických kňazov autorovi článku. Pápeža prirovnal nakoniec dokonca ku Caligulovi. Nenávisť konzervatívcov vyplýva z krokov pápeža, ktoré podľa nich oslabujú vplyv cirkvi. A to tak vo veciach imidžu ako i oficiálneho učenia. Konzervatívci doslova škrípu zubami, keď vidia Františka, ako si nosí sám batožinu, platí si účty či služobnú cestu po USA podniká v malom fiate. Z oficiálneho učenia im potom najviac vadí jeho zmierlivý postoj k homosexuálom a rozvedeným. Práve povzbudzovanie kňazov, aby poskytovali sviatosti aj rozvedeným je oficiálnym dôvodom otvoreného listu, v ktorom 62 „odstavených“ vplyvných osobností katolíckej cirkvi – je medzi nimi aj penzionovaný biskup či bývalý riaditeľ Vatikánskej banky – obviňuje pápeža z herézy.  K tomuto „hnutiu odstavených“ sa pridal aj kardinál Raymond Burke, ktorý je najznámejším verejným odporcom pápeža. Burke, spolu s troma ďalšími kardinálmi – dvaja z nich už medzitým zomreli –naformuloval pápežovi štyri otázky k jeho oficiálnemu dokumentu Amoris Laetitia. Ak František nedokáže, že jeho stanoviská v dokumente nie sú v protiklade s učením cirkvi, Burke chce pápeža formálne obviniť z herézy.  Obvinenie z herézy pritom nemožno brať na ľahkú váhu. A to nielen preto, lebo Burke sťa bývalá hlava Vatikánskeho súdu, pozná všetky právnické kľučky, ako pápežovi herézu skutočne dokázať. Podstatným je trest za herézu – a tým môže byť dokonca vylúčenie z cirkvi. Čo by znamenalo, že odstaveným bude pápež a nie Burke plus 62 osobností, ktorých práve František zbavil ich vplyvu v katolíckej cirkvi... Vzbúrenci majú jediný problém – a tým je skutočnosť, že podľa učenia cirkvi pápež je hovorcom Boha na zemi. A teda nemôže byť heretik, lebo jeho učenie je posolstvom Boha samotného. Ak by Burke aj dokázal, že pápežov dokument je v protiklade s doterajším učením cirkvi, jedným z výkladov tohto dôkazu by mohlo byť tvrdenie, že pápež má pravdu, ale heretikmi boli všetci pápežovia pred ním, tvrdí Guardian.  Trošku to pripomína hlavu XXII, ale logiku to má. Kritici pápeža ho úradu už aj kvôli jeho pokročilému veku asi nezbavia. Oslabia však Františkovo učenie a pripravia pôdu pre jeho nástupcu. Podľa Guardianu je favoritom konzervatívny kadinál Robert Sarah z Guiney. A práve to môže byť skutočnou motiváciou „hnutia odstavených“. Po nástupe konzervatívca získajú svoje pozície späť. Este desivejčiu reportáž, v ktorej duchov minulosti nezačali vyvolávať novodobí inkvizítori ale poľskí neonacisti, priniesol   . V pochode konanom pod rúškom oslavy štátneho sviatku žiadali minulý víkend „odstaviť od moci Židovstvo“.   potom pripomína, že Izrael požaiadal poľské štátne orgány, aby proti organizátorom demonštrácie rázne zasiahli. Dodať zostáva, že takýto zásah by mal smerovať aj proti slovenským neonacistom, ktorí sa demonštrácie v Poľsku zúčastnili. Aby reportáže boli aj pozitívne, o to sa snaží zrejme moskovský Kremeľ. Teda hlavne, ak budú o Vladimírovi Putinovi a jeho politike.   sa podarilo dostať k listu, v ktorom prezidentská administratíva vyzýva štátne podniky, aby jej posielali pozitívne príklady zo života pracujúcich svedčiace o ich stúpajúcej životnej úrovni. Z listu vyplýva, že Kremeľ ich následne chce poskytnúť médiám na odvysielanie. Dúfajme, že tiež iba štátnym a samozrejme, že dobrovoľne, z vlastnej iniciatívy... Nuž, starých komunistov novým kúskom nenaučíš... Najdôležitejšou udalosťou minulého týždňa mimo našich zemepisných šírok bol puč v Zimbabwe.   vysvetľuje, že tento spôsob odstránenia Roberta Mugabeho občanom bohužiaľ nádej na zlepšenie nedáva. Dôvodom je fakt, že nositeľom zmeny je armáda. Komentár poskytuje mnoho odklikov na spravodajstvo zo Zimbabwe a je tak najpochopiteľnejším súhrnom udalostí posledných dní z krajiny. "}
