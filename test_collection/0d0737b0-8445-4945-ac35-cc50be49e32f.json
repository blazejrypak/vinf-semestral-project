{"url": "https://www.aktuality.sk/clanok/550981/meteorologovia-vydali-vystrahu-2-stupna-pred-snezenim/", "title": "Meteorológovia vydali výstrahu 2. stupňa pred snežením", "body": "Výstraha sa týka okresov Púchov, Považská Bystrica, Bytča, Čadca, Kysucké Nové Mesto, Žilina, Prievidza, Martin, Turčianske Teplice, Žiar nad Hronom, Žarnovica, Banská Štiavnica, Krupina, Zvolen, Banská Bystrica, Ružomberok, Dolný Kubín, Námestovo, Tvrdošín, Liptovský Mikuláš, Brezno, Detva, Poltár, Rimavská Sobota, Revúca a Poprad. Varovanie platí pre štvrtkovú noc a piatkové (29.12.) ráno. SHMÚ tu miestami očakáva výskyt silného sneženia, pri ktorom spadne 15 až 30 cm nového snehu. „Uvedená výška nového snehu predstavuje veľké nebezpečenstvo pre ľudské aktivity, ako dopravu a pohyb osôb. Predpokladaná výška nového snehu je v danej ročnej dobe a oblasti nadpriemerná a pravdepodobnosť spôsobenia škôd je vysoká,“ varuje ústav. Vo viacerých okresoch zároveň platí pre štvrtkovú noc aj varovanie prvého stupňa pred tvorbou snehových jazykov a závejov. "}
