{"url": "https://www.aktuality.sk/clanok/860730/kauza-mytnik-pre-byvaleho-sefa-daniarov-imreczeho-a-troch-spoluobvinenych-ziadaju-vazbu/", "title": "Kauza Mýtnik: Bývalého šéfa daniarov predviedli pred sudcu. Rozhodne, či Imrecze pôjde do väzby", "body": "Bývalý vysoký štátny úradník František Imrecze je od piatkového rána v rukách polície. Sudca Špecializovaného trestného súdu Miroslav Mazúch rozhodne, či vyhovie návrhu prokurátora a pošle ho do vyšetrovacej väzby. „Môj klient popiera obvinenie, nedopustil sa tohto trestného činu,“ vyhlásil dnes Imreczeho obhajca, advokát Juraj Gavalec, podľa ktorého obvineniu chýba dosť podstatných náležitostí. Poznamenal, že spoluprácou sa dnes myslí len to, keď sa niekto priznáva. Ale spoluprácou je podľa neho aj to, keď sa človek vyjadrí ku všetkému, čo sa mu kladie za vinu a objasňuje to.  Okrem Imreczeho chce prokurátor stíhať väzobne aj bývalého šéfa IT oddelenia finančnej správy Milana Gregu, brata oligarchu Jozefa Brhela - teda Petra Brhela a Janu Rovčaninovú z firmy Allexis. V kauze Mýtnik je stíhaný aj samotný oligarcha Brhel, ktorý je však v zahraničí podobne, ako ďalší stíhaný podnikateľ a majiteľ firmy Allexis Michal Suchoba. Brhel cez svojho hovorcu deklaroval, že keď ho polícia vyzve, vráti sa domov. Obhajca Suchobu Richard Biročák nevie, či sa jeho klient vracia na Slovensko. Osobne s ním nehovoril. „Ja komunikujem s jeho mamou a tá ma len poverila, aby som ho zastupoval v tomto konaní. Uvidíme, čo bude ďalej,“ povedal Biročák novinárom pred budovou Špecializovaného trestného súdu v Pezinku. V kauze zastupuje aj Rovčaninovú, o ktorej dnes rozhoduje sudca - teda či pôjde do väzby. Podobne ako Suchoba aj ona je obvinená z porušovania povinností pri správe cudzieho majetku. Podla Biročáka nemala prečo priznať vinu, počas výsluchu pred vyšetrovateľom sa vyjadrila k celému skutku, ako ho vnímala. „Ona nemala porušiť akú povinnosť. Ona je konateľkou obchodnej spoločnosti a jej nebola zákonom uložené nejaká povinnosť. Podpísala nejaké zmluvy a my si myslíme, že tie zmluvy boli naplnené. Štátu priniesli vyše dve miliardy a nevidíme, že by sme v tomto smere urobili niečo zle, “ dodal Biročák. Okrem týchto ľudí sú v prípade stíhaní ďalší dvaja muži, ktorých po obvinení prepustili na slobodu. Ešte koncom roka urobila NAKA protikorupčnú raziu s názvom Judáš, počas ktorej okrem bývalých policajtov a príslušníkov SIS zadržala aj exšéfa daňovej a colnej sekcie Finančnej správy Daniela Čecha, ktorý po istom čase začal s políciou spolupracovať.  Podľa vyšetrovateľov mal byť hlavou tejto skupiny Jozef Brhel. V prípade by malo ísť o známe utajované IT zmluvy, ktoré uzavrela Finančná správa pod vedením Imreczeho s firmami Michala Suchobu. Podnikateľ tam mal   . „Postup bol prerokovaný a odobrený jednotlivými sekciami finančnej správy. Neporušili sme žiadny zákon,“ tvrdil Imrecze o uzavretí utajovaných zmlúv v   . O Suchobovi a Imreczem je známe, že sú priateľmi z golfu. Obhajca Milana Gregu si myslí, že dôvody na väzbu jeho klienta nie sú. „Myslím si, že prokurátor pri podaní návrhu vychádzal z nesprávnych informácií,“ povedal advokát Ľubomír Havlík. Ďalšou zadržanou osobou je doposiaľ na verejnosti nie veľmi známa Jana Rovčaninová. Je to konateľka Suchobovej firmy Allexis, ktorá daniarom utajené zmluvy dodávala. „Pre ministerstvo financií a jeho rezortné organizácie sme pracovali dávno predtým, ako nastúpil súčasný manažment finančnej správy,“   v minulosti. „Nikdy by som nepodpísala zmluvu, ktorá by bola nevýhodná pre nás ako dodávateľa alebo pre odberateľa alebo by nebola v súlade s dobrými mravmi,“ uviedla tiež dnes zadržaná manažérka. Firma Allexis v minulosti   Stalo sa tak po prevalení informácie, že jej majiteľ Suchoba sa pokúšal vydierať Kočnera a získať od neho peniaze za ovplyvnenie daňových kontrol. Informácie vyplynuli z   , ktorú si Kočner zo stretnutia urobil.  "}
