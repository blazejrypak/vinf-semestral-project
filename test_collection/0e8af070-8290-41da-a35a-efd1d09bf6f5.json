{"url": "https://www.aktuality.sk/clanok/869630/zo-slotu-spravil-uplneho-krala-emisny-superkseft-sa-opat-vysetruje/", "title": "Slota si zaň vyslúžil prezývku „úplný kráľ“. Emisný superkšeft opäť vyšetrujú", "body": "„Ten Slota neuveriteľne zarobil. Predstav si, vymyslel si nový kšeft minulý rok, ktorý nikto nepoznal, a to je predaj emisných kvót,“ hovorí na videonahrávke z januára 2009 vtedajší minister financií Ján Počiatek (nominant Smeru-SD) Dobroslavovi Trnkovi v jeho kancelárii generálneho prokurátora.  Rozhovor, trvajúci zhruba 45 minút, nahral vtedajší generálny prokurátor skrytou kamerou uloženou v šperkovnici, ktorú mu „požičal“ Marian Kočner. Video sa našlo v Kočnerovom archíve pri vyšetrovaní   .  Počiatek na videozázname netají obdiv voči Jánovi Slotovi – vtedajšiemu šéfovi SNS, ktorá bola spolu s ĽS-HZDS Vladimíra Mečiara koaličným partnerom Smeru v prvej vláde Roberta Fica. „On ti niekde vyňúral, že existujú nejaké medzinárodné kvóty, ko..tské nejaké. Nikto netušil, že niečo také existuje. Ten ko..t to niekde vysmrdel, vyňúral, vymyslel si, ako to predať. (...) Ešte aj Fica oholil, do p..i, lebo nedal mu z toho polku, nejak ináč ho domotal... Úplný kráľ, neuveriteľné,“ rozplýva sa vtedajší minister financií nad emisným škandálom, pre ktorý prišlo Slovensko o desiatky miliónov eur.  O nevýhodný predaj emisných kvót neznámej garážovej firme sa v roku 2008 postaralo ministerstvo životného prostredia pod vedením nominanta SNS Jána Chrbeta. Príbeh emisného biznisu sa však začal písať už skôr a v skutočnosti stál kreslo nielen Chrbeta, ale aj  Hoci národniari napokon stratili aj Chrbetovho nástupcu Viliama Turského, ktorého Fico oficiálne odvolal „pre nespôsobilosť“, aby vzápätí vzal SNS celé ministerstvo, policajné vyšetrovanie išlo do stratena.  Po vyše desiatich rokoch od emisného superkšeftu však Aktuality.sk zistili, že polícia sa ku kauze vrátila. Objavili sa totiž informácie, ktoré pôvodný vyšetrovateľ nemal.  „Orgány činné v trestnom konaní vo veci predaja emisných kvót skleníkových plynov spoločnosti Interblue Group, Llc. opätovne začali trestné stíhanie, pretože je potrebné vykonať ďalšie dokazovanie z dôvodu preverenia novoobjavených dôkazov, ktoré neboli v pôvodnom konaní známe,“ informoval hovorca generálnej prokuratúry Dalibor Skladan.  Policajti spustili prvé vyšetrovanie pochybného biznisu s „teplým vzduchom“ v roku 2009. Škodu vyčíslili na 66 miliónov eur. Začaté bolo trestné stíhanie pre podozrenie zo zneužitia právomoci verejného činiteľa a porušenie povinnosti pri správe cudzieho majetku. Ukázalo sa totiž, že ministerstvo životného prostredia pod vedením Chrbeta predalo emisné kvóty garážovej firme Interblue Group o polovicu lacnejšie než okolité krajiny. Kým Česko predávalo tonu emisií za približne 10 eur, Chrbetovo ministerstvo za 5,05 eur. Zatiaľ čo naši susedia predávali priamo, Chrbetov úrad si ako sprostredkovateľa vybral neznámu firmu. Emisné povolenky skončili v rukách Interblue Group, ktorá vznikla len pár mesiacov pred predajom – v júni 2008. Jej sídlom bola garáž v americkom meste Snohomish v štáte Washington.  Interblue Group následne predala 15 miliónov ton emisií za vyše 8 eur za tonu japonskej súkromnej agentúre a na účet štátu poslala zhruba 75 miliónov. Vo finále však zaplatili japonské spoločnosti za slovenské emisné povolenky v roku 2008 ešte vyššiu cenu – 142 miliónov. K podobnej sume sa mohol dopracovať aj štát, keby predával bez prostredníka. Škandalózny predaj dohadovalo úzke vedenie ministerstva, ktoré obišlo aj vlastný odbor na obchodovanie s emisnými kvótami. V médiách sa skloňovali štyri mená: okrem ministra Chrbeta to mali byť ďalší dvaja ministerskí úradníci – vtedajší generálny riaditeľ sekcie kvality životného prostredia Pavol Tehlár a vtedajší šéf odboru ochrany ovzdušia Peter Solčanský. Neskôr na zoznam pribudol aj Chrbetov predchodca Izák, ktorý   emisného biznisu na Slovensku.  Sekundovať im mal Norbert Havalec – pôvodne neoficiálny poradca ministra Izáka, neskôr projektový manažér samotnej Interblue Group. Za svoju prácu dostal od garážovej firmy pol milióna eur. Denník Sme neskôr   že lietadlom patriacim firme Havalcovej ženy letel Ján Slota do Chorvátska. Havalec sa dobre poznal aj so spomínanými ministerskými úradníkmi Tehlárom a Solčanským, ktorým dal ešte Chrbetov predchodca na ministerstve Izák silné právomoci na obchodovanie s emisiami.  Štatutárnym orgánom Interblue Group bola v tom čase Dánka Jana Lütken a Švajčiar Hans Grob. Neskôr však vyšlo najavo, že Lütken bola len „úradníčka“, ktorá na rokovaniach zastupovala skutočného vlastníka – privátneho bankára, lobistu a golfového trénera Mareka Pleyera.  Ďalším manažérom Interblue Group bol Rastislav Bilas, ktorý si s bývalým šéfom národniarov tyká. So Slotom sa poznajú ešte z 90. rokov. Navyše obaja vtedajší manažéri garážovej firmy – Bilas a Havalec – sú vraj dlhoročnými kamarátmi. Majiteľ Interblue Group Pleyer bol zas Bilasovým golfovým trénerom a kamarátom.  Bilas médiám povedal, že Chrbet, ktorý s ním ako minister opakovane rokoval, musel vedieť, kto sú ľudia z Interblue. Keď začal koncom roka 2009 vyšetrovateľ Národnej kriminálnej agentúry stíhanie pre porušovanie povinnosti pri správe cudzieho majetku a zneužívanie právomoci verejného činiteľa, zdalo sa, že vinníci budú potrestaní. Dôvodom stíhania bolo podozrenie, že neznámy verejný činiteľ na ministerstve životného prostredia uzavrel zjavne nevýhodnú zmluvu a štát pripravil o 66 miliónov eur. Na jeseň 2013 polícia napokon prípad uzavrela s odôvodnením, že skutok nebol trestným činom. S jej názorom sa stotožnil aj prokurátor Úradu špeciálnej prokuratúry. Nepomohla ani sťažnosť vtedajšieho ministra životného prostredia Petra Žigu (Smer-SD). Prokurátor Úradu špeciálnej prokuratúry totiž koncom roka 2013   . Zastavenie kauzy dal začiatkom roka 2014 preveriť aj generálny prokurátor Jaromír Čižnár, ktorý podal podnet na preskúmanie. O pár mesiacov nato už vyhlásil, že   .  Aliancia Fair-Play podala v tejto súvislosti trestné oznámenie. Tvrdila, že prokuratúra pod Čižnárovým vedením ignoruje zistenia švajčiarskej prokuratúry o tom, že na emisnom superkšefte zarobil vysokopostavený úradník ministerstva. Po vyše desiatich rokoch od predaja emisií a necelých ôsmich rokoch od zastavenia vyšetrovania sa polícia k prípadu vrátila. Vyšetrovateľ začal opäť stíhanie pre porušovanie povinnosti pri správe cudzieho majetku aj pre zneužitie právomoci verejného činiteľa. Už pôvodný vyšetrovateľ pritom vypočul kľúčových svedkov na Slovensku. A cez medzinárodnú pomoc dostal aj výsluchy z USA, Česka či Japonska, kde emisné kvóty v roku 2008 skončili. Na prípade pracovala FBI aj švajčiarske vyšetrovacie orgány, ktoré skúmali možné pranie špinavých peňazí. Švajčiari pritom zaznamenali podozrivý bankový prevod medzi účtami Interblue Group a schránkovou firmou Crataegus Development v karibskom daňovom raji Belize. Časopis Týždeň v roku 2010 napísal, že práve táto firma mala pravdepodobne preprať zisk z predaja emisných kvót. Majiteľom firmy bol podľa zistení špeciálnej prokuratúry český golfový tréner žijúci v USA Marek Pleyer – pôvodný majiteľ Inteblue Group.  Emisná kauza či presnejšie jej dozvuky sa pritom dostali aj na slovenské súdy. V decembri 2016 žalovala švajčiarska spoločnosť Interblue Group (Europe) AG, považovaná za nástupcu Interblue Group, ministerstvo životného prostredia o 34,64 milióna eur. Prvostupňový súd zamietol žalobu   s tým, že žalobca neuniesol dôkazné bremeno ohľadne svojej aktívnej vecnej legitimácie.  Nemenej zaujímavý je i fakt, že Interblue Group odmietla Slovensku vyplatiť doplatok z emisného obchodu vo výške 15 miliónov eur. Jedno euro za každú tonu z celkového počtu 15-miliónov ton emisií mal štát dostať za to, že použil peniaze z predaja na tzv. zelené projekty.  – FINANCIAL PUBLIC SERVICE, s. r. o., Martinská ul. č. 56, Bratislava, IČO : 35 842 334 – Katarína Kubáňová (manželka Ing. Norberta Havalca) (viď výpis z obchodného registra) – MILENIUM TRADING, a. s., so sídlom v Lučenci na Čajkovského 8 č. 10, IČO: 36058645 (viď výpis z obchodného registra) – KAREX FOOD, s. r. o., Zvolen, Hronská 1, IČO: 36 004 260 (viď výpis z obchodného registra) - Ing. Norbert Havalec - Ing. Rastislav Bilas – OSSIAN ESTABLISHMENT LTD., 112 Bonadie Street, St. Vincent & the Grenadines – Kingstown – vlastník akcií Ing. Rastislav Bilas, nulová obchodná bilancia – ATZIOX LTD., 8 Digenis Akritas Avenue, 3rd Floor, Flat/Office 303, Cyprus – Nicosia – majitelia Ing. Norbert Havalec, Ing. Ján Smolen, správca spoločnosti na Cypre Mr. Michalis Avraam – HSBC LTD, HONG KONG, 1. Queen s Road, China – Hong – Kong – japonskí obchodníci s emisiami – CRATAEGUS DEVELOPMENT INC., Jasmine Court 35 A Regent Street, P.O.BOX 1777, Belize – Belize - /Dr. Camillus Braxtor – Lichtenštajnsko – riaditeľ spol./, majiteľ Marek Pleyer , trv. byt. Šestajovice, Konopistská 903, Česká republika, český občan, dlhodobo žijúci v USA na adrese : Bradenton, 439 Grand Preserve CU, 342 12 Florida – SS + AT LTD., P.O.BOX 958, Morgan Building, Pasea Estate, Road Town, British Virgin Islands – Tortola, /Dr. Camillus Braxtor –Lichtenštajnsko – riaditeľ spol./, majiteľ Marek Pleyer – UNIVERSAL INVEST LLC, 1308 Delaware Avenue, DE Wilmington, New Castle County, USA, Europe Office,Ausstrasse 16, 9490 Vaduz /Dr. Camillus Braxtor – Lichtenštajnsko – riaditeľ spol./ majiteľ Marek Pleyer – ONYX TRUST SERVICES AG, Baarerstrasse 8, 6300 Zug, Švajčiarsko, P.O.BOX 244, IČO: CH-170.3.019.424-6 majiteľka Jana LÜTKEN, štatutár spoločnosti Interblue Group LLC, so sídlom 18217 121 st. street, Southeast Snohomish, Washington 98290 U.S.A.. "}
