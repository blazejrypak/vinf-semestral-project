{"url": "https://www.aktuality.sk/clanok/180293/kohutikova-euro-a-eurozona-vyjdu-z-krizy-silnejsie/", "title": "KOHÚTIKOVÁ: Euro a eurozóna vyjdú z krízy silnejšie", "body": "Ako povedala pre TASR, v prijímaných opatreniach vníma tri piliere. Prvý pilier je v tom, že okamžite treba prijať opatrenia, čo, samozrejme, niektorí neprijímajú s veľkou vôľou. To znamená dať dostatok likvidity, pomôcť tým krajinám, aby sa im dal čas na to, aby sami prijali korekčné mechanizmy.  Druhým je určitý záchranný mechanizmus, ktorý možno chápať pozitívne aj negatívne. Môže byť chápaný pozitívne iba v tej súvislosti, ak zároveň nastane tretí pilier, a to je, že fiškálna a ekonomická disciplína jednotlivých krajín sú základom toho, aby sa táto situácia neopakovala. Tento mechanizmus musí byť podporený, aby bol účinný, tým, že sa problémy začnú riešiť vtedy, keď začínajú vznikať, a nie vtedy, keď už vypuknú navonok v celej šírke.  Ten mechanizmus nebude morálnym hazardom v tom prípade, ak bude mať dostatočne účinné nástroje, ktoré okamžite identifikujú, že niektorá krajina sa svojou politikou vymaňuje z dohodnutých mantinelov. \"Vyjadrenia v tejto sekcii nemusia reprezentovat oficialne stanovisko Europskej komisie \"  "}
