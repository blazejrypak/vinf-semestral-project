{"url": "https://www.aktuality.sk/clanok/907271/sud-posudzuje-ustavnost-prava-eu-na-uzemi-polska/", "title": "Súd posudzuje ústavnosť práva EÚ na území Poľska", "body": "Poľský ústavný súd začal v utorok popoludní posudzovať platnosť práva Európskej únie na území Poľska. Podľa denníka Gazeta Wyborcza môže už dnes päťčlenný senát rozhodnúť, či sú ustanovenia zmluvy o EÚ v rozpore s poľskou ústavou.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Súdu predsedá Julia Przylembská. Senát je zložený prevažne zo sudcov nominovaných vládou, všíma si Gazeta Wyborcza. Na súd sa obrátil premiér Mateusz Morawiecki v reakcii na vyjadrenie Súdneho dvora EÚ z marca tohto roka. Podľa sudcov z Luxemburgu môžu byť nové pravidlá v poľskom súdnictve v rozpore s právom EÚ a konkrétne spôsob obsadzovania najvyššej poľskej justičnej inštancie môže spochybniť jej nezávislosť. Poľský minister spravodlivosti Zbigniew Ziobro v reakcii na toto rozhodnutie vyhlásil, že „Európsky súd v Luxemburgu svojím rozsudkom prekročil svoj mandát\".  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Zástupcovia vládneho tábora tvrdia, že otázky spravodlivosti patria do právomocí členských štátov EÚ. Vláda pod vedením Morawieckeho tvrdí, že cieľom reformy je zbaviť krajinu sudcov prepojených na bývalý komunistický režim, ale podľa opozície sa PiS snaží upevniť svoju moc nad súdnictvom. "}
