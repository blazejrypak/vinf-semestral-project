{"url": "https://www.aktuality.sk/clanok/793509/zaborska-nemozem-zahlasovat-za-liberalizaciu-pristupu-k-potratom-rozhovor/", "title": "Záborská: Nemôžem zahlasovať za liberalizáciu prístupu k potratom (rozhovor)", "body": "V potratovej legislatíve sa motám od začiatku deväťdesiatych rokov. Nie je to nová téma. Točí sa v spoločnosti od deväťdesiateho druhého, keď bol podaný prvý zákon o ochrane života pri poskytovaní zdravotnej starostlivosti. Zo skúsenosti, ktorú za tie roky mám, som zistila, že postaviť ochranu nenarodeného života na tom, že sa budeme baviť na jednej strane o ochrane dôstojnosti nenarodeného života a na druhej strane o práve ženy, či už na slobodu, slobodné rozhodnutie, alebo na súkromie, je slepá ulička. To sú dva tábory, ktoré sa v tomto bode nemôžu zhodnúť. To nie je cesta. Ak chceme zlepšiť ochranu, nemali by sme ísť cestou obmedzovania. Mali by sme sa vydať cestou pomáhania. Presne tak, ale ten dopler (počúvanie tlkotu srdca plodu, pozn. redaktora) sa objavil len teraz v poslednej dobe, no bodov na pomoc matke je oveľa viac. Treba eliminovať dôvody, kvôli ktorým sa matka rozhodne pre potrat. Chceme, aby to jednak bolo v oblasti okolností samotného potratu, čiže lepšia informovanosť o tom, čo vlastne tehotenstvo je, možno ten ultrazvuk... Nie, to jej môže povedať lekár. A nakoniec, u nás už platí novela zákona, kde je presne rozpísaná informovanosť. Bohužiaľ, nikdy k tomu nebola vydaná vyhláška. Ženu treba informovať o tom, aké sú iné možnosti, ak si dieťa nechce nechať. Existujú u nás aj organizácie, ktoré umožňujú anonymný pôrod, ale treba to urobiť aj so štátnou podporou. Napríklad nevieme dôvody, prečo ženy na Slovensku idú na potrat, pretože sa to nezisťuje. Môže v tom byť ekonomický dôvod alebo že ju zneužíva manžel, alebo čokoľvek iné. Keby žena udala dôvod, prečo ide na potrat, nemuselo by sa pátrať, či to, čo hovorí, je pravda – spoločnosť by sa tak mohla zariadiť. Napríklad vo Francúzsku je známe, že sedemdesiatpäť percent žien, ktoré idú na potrat, to robí kvôli sociálnym a ekonomickým dôvodom. Čiže by sme sa mohli zariadiť podľa toho. Čo je momentálne v programovom vyhlásení vlády? Urobiť rôzne preventívne opatrenia na to, aby sa znižoval počet potratov, je to tá finančná podpora od štvrtého mesiaca. Keď ste spomínali indikáciu o ťažko poškodenom dieťati, u nás – a to nechcem nikomu vstupovať do svedomia, či je to účelové alebo neúčelové – sú mnohokrát výsledky, kvôli ktorým sa žena rozhodne pre potrat, falošne pozitívne. Žena by mala mať právo ešte na lekársku supervíziu, že tá, ktorá sa rozhodne, by ešte dostala „second opinion“. S pánom Vašečkom máme rovnaký názor. Chceme ísť cestou pomoci, vysvetľovania a bez sankcií. Chceme úplne zmeniť filozofiu. Viem si predstaviť, že poľský zákon by mohol byť ideálom, ale nie je to dobrý prostriedok na to, aby spoločnosť zmenila postoj k nenarodenému dieťaťu. Vojen na našom ihrisku je už dosť, preto by som sa chcela vyvarovať kultúrnej vojny. Mrzí ma, ak to niektorí dávajú do polohy kultúrnej vojny. Určite to má súvis aj s kultúrou a tradíciou. To by parlament musel vyzerať inak. Keď si zoberieme zloženie parlamentu, aj keď sa hovorí, že parlament je možno konzervatívnejší, ako bol, myslím si, že v ňom nie je sedemdesiatšesť poslancov na to, aby zmenili v tomto štýle potratovú politiku alebo prístup k potratom. Určite budeme o tom diskutovať. Keď si spomeniem na vyjadrenia predsedu Matoviča pred voľbami, povedal, že nielen v programovom vyhlásení môžeme podať novelu zákona na zlepšenie ochrany nenarodeného života. Máme možnosť aj slobodného hlasovania, pretože je to otázka svedomia a ochrany. V takýchto prípadoch stranícka disciplína platiť nemôže. Ani z mojej viery mi nevychádza, že za to zahlasovať musím. Nemôžem zahlasovať za liberalizáciu prístupu k potratom, ale nie som viazaná, aby som hlasovala za sprísnenie. Ale v danom momente závisí od okolností, od textu zákona, ale aj od diskusie v poslaneckom klube.Moje presvedčenie je, že treba podporiť zlepšenie ochrany nenarodeného života. Bude záležať na texte zákona. Každý dobrý zákon, ktorý zlepší ochranu nenarodeného života, podporím. V danej chvíli je to nereálna cesta. Pohybujeme sa v rovine istej fikcie, pretože politika je o matematike a je aj o reálnom živote. Môžem to podporiť ako určité svedectvo, že skutočne som za to, aby bol nenarodený život chránený za každých okolností, možno, keď tam budú výnimky. Takýto postup v politike nie je mojím cieľom. Vyvolávať hystériu pápežského alebo božieho štátu je nereálne. Kresťanská viera nepripúšťa boží štát na zemi. Je to len zbytočné rozdúchavanie vášní. Presne. „Vydajte svedectvo o tom, že ste veriaci ľudia svojím životom“. To, ako žijete, a nie, že niekto tvrdí, že je kresťan katolík, že je za zmenu potratového zákona a potom na druhej strane mu môžete vytknúť nekresťanské správanie. Medzi tým, čo robím a čo hlásam, musí byť koherencia. To môže meniť spoločnosť. Dáva im to známku nehodnovernosti. Potom spochybňujú aj to, či potratový zákon myslia úprimne, alebo to je len politikum či kladivo na čarodejnice z druhej strany politického tábora. Určite nie. To je tá slepá ulička. Preto to nemôžeme stavať na dvoch právach, ktoré sú v kontradikcii. Tridsať rokov sa nám ukazuje, že to je zlé. Musíme ísť cestou, nie aby žena mala právo ísť na potrat, ale aby mala právo nejsť na potrat. Vytvoríme jej také podmienky v spoločnosti, ktoré čo najviac eliminujú dôvody, pre ktoré ženy idú na potrat. Samozrejme, to súvisí s výchovou, ale aj s mnohými sociálnymi opatreniami, vysvetľovaním, príkladom aj úrovňou medicíny. Je to celý komplex, ale som za túto cestu. Je to otázka jej rozhodnutia. Nepovedala by som, že má na to právo, ale skôr, že spoločnosť rešpektuje jej rozhodnutie. Áno. Musím urobiť maximum preto, aby na potrat nešla, ale ak sa takto rozhodne, pretože vyznávam slobodu ako hodnotu aj v kresťanstve, ktorá je veľmi dôležitá, nakoniec jej rozhodnutie rešpektujem. Tam je tá kvázi „léčka“, lebo Francúzi sa chválili tým, ako Simon Weil urobila zákon. Simon Weil nepresadzovala právo na potrat. Chcela, aby sa vtom prvom zákone spoločnosť pomohla ženám, ktoré sa pre potrat rozhodujú. A že ak aj naň pôjdu, aby neboli trestané. Z tolerancie potratu v spoločnosti sa to posunulo do roviny práva. Každý zákon je aj reštriktívny. Nenechávame na slobodné rozhodnutie človeka, či pôjde v dedine tridsiatkou, alebo nie. V rámci dobra spoločnosti vie, že nemôže ísť viacej. Rešpektujem a akceptujem, že kresťanskí politici nenechajú obmedzenie rýchlosti len na slobodnej vôli človeka, aj keď tí ľudia vedia, že tam sú havárie, ale tým, že to vidia dlhodobejšie a zhora, nepýtajú sa ľudí a rozhodnú o tom. Ale ide o mieru rozhodnutia, že ako a kedy sa rozhodnúť. Aj muži môžu rovnako ako ženy chrániť nenarodený život. Tým, že chcem chrániť nenarodený život – a myslím si, že pán Vašečka tak isto –, som usúdila, že toto je lepšia cesta. Ísť cestou pomoci ženám, vysvetľovať, pomáhať, namiesto toho, aby sme v danej chvíli robili reštrikčné opatrenia. U mňa to vychádza nielen z náboženského, ale aj z toho medicínskeho presvedčenia, že viem, že to je od splynutia buniek človek. Keď si zoberiete aj rozhodnutie Európskeho súdneho dvora v súdnom procese o patentovaní výsledkov pokusov na embryonálnych bunkách, hlavný sudca v správe napísal, že sa to nemôže patentovať, pretože od akéhokoľvek, dokonca aj umelého splynutia mužskej a ženskej pohlavnej bunky to je potenciálny európsky občan. Len si zoberme, kedy žil Tomáš Akvinský. Tí ľudia nevedeli vôbec nič o embryológii, tlkote srdca a ako to celé prebieha. To je presne to isté, ako keby sme teraz povedali, načo robíme opatrenia pri pandémii koronavírusu, však pred päťsto rokmi umierali ľudia na mor. Pretože nemali medicínu, nevedeli, čo to je epidemiológia a umývanie rúk. Nemôžeme vychádzať z toho, že Tomáš Akvinský si to takto myslel. Skutočne počet potratov počas tridsiatich rokov klesol na desať percent, ale treba si uvedomiť, že to je len počet registrovaných tehotenstiev. Kedysi pred deväťdesiatym rokom bolo každé tehotenstvo registrované, či skončilo, alebo neskončilo potratom. Potom sa začalo hovoriť, že potraty do šiesteho týždňa sa neregistrujú do tehotenstva. Takzvané mini interrupcie sa nemusia registrovať. Je tu päťdesiattisíc balení tabletiek deň po, ktoré neobsahuje len jednu tabletku. Keby z toho bolo len desať percent, že ukončili alebo neumožnili uhniezdenie oplodneného vajíčka, už to narastie. Čiže je to fiktívne číslo, nie celkom znázorňuje realitu. Ale tým, že u nás tridsať rokov beží táto diskusia, tak to správanie aj prístup k nenarodenému životu, k nežiaducim účinkom potratu a k tomu riziku či pred alebo počas potratu, je tá osveta ďaleko väčšia a ľudia k tomu pristupujú inak. Aj toto je dôvod, prečo počet potratov poklesol, ale nie je to jediný dôvod na tom slobodnom rozhodnutí, pretože ženy či páry využívajú aj iné možnosti. Keď hovoríte o potratovej turistike, myslím si, že to je trošku fáma. Vo viacerých médiách zaznelo, že v Poľsku je 150-tisíc ilegálnych potratov. No potrat sa nedá robiť na zástavke alebo v parku, nehovoriac o tom, že to je trestné. Aby niekto urobil 150-tisíc ilegálnych potratov, nie je možné. Pritom pred reštriktívnym zákonom bolo v Poľsku 156-tisíc potratov. Keď jeden rok poľská vláda uvoľnila zákon, lebo tam sa každé dva roky prehodnocuje tento zákon, počet potratov sa nikdy k tomu číslu nevrátil, keď tie ženy mohli ísť slobodne v Poľsku a nemuseli platiť nikde inde. Ale to je tiež o tej reštrikcii. Filozoficky, že či by politická moc pre dobro spoločnosti, keď vidí aj negatívne dôsledky takéhoto správania, mala urobiť určité reštriktívne opatrenia. Vadí mi, že v danom zákone ženy nemusia udať dôvod. Neviem prečo. Už len z tých štatistických dôvodov, aby sme vedeli, kvôli čomu sa to deje. Antikoncepcia nie je liečba. Nemala by byť platená zo zdravotného poistenia, môže byť platená z pripoistenia. Bráni, aj keď na druhej strane je niekoľko foriem antikoncepcie a väčšina z nich je abortívna. V podstate je to niečo podobné ako tabletka deň po alebo vnútromaternicové teliesko. Čiže aj tam je istá morálna zábrana z mojej strany, ale to nechávam na svedomí človeka, ktorý ju používa. Vieme, že sú aj skúsenosti z vylúčených komunít, kde rôzne organizácie robia výučbu prirodzených metód plánovania rodičovstva a podľa mojich informácií väčšinou, kde sa dostane táto výučba, tak to ženy používajú. Treba sa skôr sústrediť na to, aby tie komunity neboli vylúčené. Tridsať rokov sa tu vyhovárame, že je tu vylúčená komunita, ktorá, keby sme robili inú politiku, by už dávno vylúčená nemusela byť. Podľa skúsenosti, ktorú mám aj z Európy, viem, že akékoľvek pootvorenie dverí registrovaným partnerstvám a dokonca sú štáty, ktoré už vôbec o registrované partnerstvo nemajú záujem. Nebojím sa, proste to vidím a zažila som to. Prišla som do Belgicka krátko potom, ako bol prijatý prvý zákon o registrovaných partnerstvách. Vidím, ako sa to postupne posúvalo od paksu vo Francúzsku, ktorý sa týkal nielen párov rovnakého pohlavia, ale hocikoho, kto žije v jednej domácnosti, a nakoniec sa povedalo, že manželstvo pre všetkých, adopcia a umelé oplodnenie pre všetkých. Najskôr sa argumentovalo tým, nech sa dovolia adopcie, lebo je veľa detí v detských domovoch. Keď sa teraz pozriem na západný predvoj, ľudia nemajú záujem o deti v detských domovoch, ale o svoje vlastné deti umelým oplodnením alebo náhradnými matkami. Považujem to za priamu kontradikciu s definíciou manželstva. Keď vidím ten koniec a zjedenie pokazenej salámy, tak ju nemám začať jesť. Nie je to priamo odvodené od kresťanstva. Je to základ spoločnosti. Ale to oddeľme. Je iné hovoriť o mužovi a žene a je iné hovoriť o podpore a obrane manželstva. Nie je to celkom to isté. Pri interrupcii máme platný interrupčný zákon, ktorý dovoľuje za istých okolností a obdobia ukončenie tehotenstva. Ide o „hranie“ sa s týmto zákonom, ktorý je momentálne v platnosti. Pri partnerstvách párov rovnakého pohlavia to je úplne iná kvalita legislatívy. To tu nemáme. To by sme sa mohli baviť, že či keď máme partnerstvá, budú aj manželstvá.  Zdravotný stav nemáte ani u ľudí, ktorí nežijú v takomto vzťahu. Áno, len sa to donekonečna hovorí, no ani vy svojej manželke nemôžete pozrieť do zdravotnej dokumentácie, čiže buď to urobiť pre všetkých, alebo neviem. A čo sa týka dedičstva, môžu dediť ako iní ľudia, ktorí žijú v spoločnej domácnosti. Možno skôr ide o kvalitu dedenia a tým pádom by ste museli ten vzťah posunúť na inú úroveň, ako je to u bežne žijúcich ľudí, ktorí žijú v spoločnej domácnosti. Nie som právnička a myslím si, že sa o tom bude ešte diskutovať. Možno to bolo s takýmto zámerom dané aj do koaličnej zmluvy alebo programového vyhlásenia vlády. Nechcem otvárať túto diskusiu, lebo nevieme, čo bude na stole. V každom prípade vidím exkluzívne postavenie manželstva a rodiny, ktorá nie je len náboženskou hodnotou, ale je hodnotou spoločnosti. Hovorí sa, že mama je istá a otec je neistý. Kedysi to bol vzťah, keď ženy mali deti s rôznymi mužmi. Práve preto pre zachovanie a život spoločnosti si uvedomili, a to nemalo nič s náboženstvom, to bolo ďaleko pred tým, že uzavrieť zväzok fixne pre dobro spoločnosti, v ktorej ľudia žili. Na tomto to treba stavať. Postavenie manželstva a rodiny je exkluzívne, nezávisle na tom, či sa predpokladá, že ľudia, ktorí sa berú, sa majú radi, ale nie je to podmienka. Nikto sa nepýta, či sa máte radi, aby ste uzavreli manželstvo. Ono sa to prirodzene predpokladá. Nikomu tu nechcem vstupovať do svedomia, kto v takomto vzťahu žije. Rešpektujem, že sa takto rozhodli a cítili, ale nerada by som posúvala legislatívu a myslenie v tom, že to je to isté. Nie je to rodina v definícii, ktorú vidím ako rodinu. Je to rodina s istým prívlastkom. Za rodinu považujem takú, ktorá nemá žiaden prívlastok. Určite si zaslúži rešpekt v spoločnosti. To, čo patrí každému inému človeku, patrí aj ľuďom, ktorí žijú v takomto vzťahu. "}
