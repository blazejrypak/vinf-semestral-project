{"url": "https://www.aktuality.sk/clanok/741897/poradca-havla-mame-sa-dobre-ale-nie-sme-spokojni/", "title": "Poradca Havla: Máme sa dobre, ale nie sme spokojní", "body": "Totalitná diktatúra, ktorá už nepoužíva rovnaké prostriedky ako povedzme ten pôvodný model ako v 50.-tych rokoch, ktorý bol vtedy založený na permanentnej ideologickej mobilizácii a terore. Ideologický náboj toho systému sa časom vytratil a po roku 1969 sa ho snažili obnoviť. Keď sa snažíte obnoviť niečo, čo je už mŕtve alebo polomŕtve, už tomu nikto neverí. Veľmi malá skupina a väčšina ľudí, ktorí vstupovali, tomu verila. Pol milióna ľudí bolo vyhodených z komunistickej strany kvôli účasti v reformnom hnutí Pražskej jari. Postupne boli nahradení ďalším pol miliónom nových členov. Tí tam išli predovšetkým z karieristických dôvodov. Motivácia na vstup bola možnosť profesionálneho vzostupu. Bola to možnosť získať moc na ich pracovisku, prípadne dostať sa aj do nejakej politickej funkcie. Ten režim sa už nespoliehal na teror rovnakého typu ako v 50-tych rokoch. Stačilo zavrieť najznámejších disidentov, vyhodiť z komunistickej strany pol milióna ľudí, ako to urobili v tých čistkách po roku 1969. Milan Šimečka to veľmi pekne napísal vo svojej knihe Obnovenie poriadku - akým spôsobom sa spoločnosť môže ovládnuť bez toho, aby všade vládol teror. Václav Havel, keď som s nim robil rozhovor pre film, ktorý som robil pre britskú televíziu v januári 1988, povedal: \"Ľudia sem prídu, pozerajú sa a vlastne sa nič nedeje. Ľudia chodia po ulici, nakupujú, chodia na chatu atď. Na čo sa vlastne sťažujú? Museli by tu žiť, vidieť, ako je ich sloboda obmedzená.\" Nielen sloboda ísť za hranice, ale aj sloboda prejavu, sloboda prakticky vo všetkých sférach spoločenského hnutia, akonáhle vybočíte zo zavedených koľají. Bol to režim, ktorý bol držaný malou skupinou ideologicky pevných, tzv. zdravé jadro, priamo napojené na Moskvu, a zbytok členstva boli ľudia, ktorí tam boli z oportunistických dôvodov.  Tak by som tomu mladému mužovi alebo žene povedal: Predstavte si situáciu, keď žijete v Bratislave a kedykoľvek si môžete zájsť do Viedne. Nemôžete. Predstavte si situáciu, keď si otvoríte počítač a začnete si čítať, čo hovoria noviny v Paríži, Londýne alebo v New Yorku. Nemôžete. Chcete písať a prípadne niečo publikovať? Musíte byť veľmi opatrný, aby sa to vošlo do ideologického štandardu doby. A takto by som mohol pokračovať. Predstavte si systém, keď musíte ísť voliť, bolo to prakticky povinné, a vždy dopredu viete, že bude 99% pre toho straníckeho kandidáta, pretože je len jedna strana. Určite. Facebook by zatrhli, starý režim by niečo také určite zakázal. To by vôbec nebolo možné. Ja si pamätám, že vtedy ešte neexistoval Facebook, ale existoval fax. Nemohli ste mať doma fax, nemohol vám niekto zo zahraničia len tak niečo poslať. Fax išiel cez telefón a telefóny kontrolovali oni. Človek si musí vedieť predstaviť situáciu, že existuje nielen cenzúra na publikovanie, ale cenzúra na komunikáciu všeobecne. To je veľký rozdiel oproti dnešnému svetu. Keď niečo poviem, napíšem alebo sa postavím za niekoho, kto niečo povedal, môže to mať následky pre mňa. Keď niekto podpíše napríklad Chartu 77, to má následky - okamžite stratí zamestnanie, jeho deti nepôjdu študovať, jeho žena, príbuzní, budú postihnutí. Ja som prišiel až v decembri, ale samozrejme, ešte tu bolo to vrenie, ešte to nebolo všetko vybavené. Mal som to šťastie, byť tu v deň voľby nového prezidenta Václava Havla. Večer sme to oslávili v sídle Občianskeho fóra. Tam sa ma pán novopečený prezident Václav Havel spýtal, či so mnou môže počítať. Čo na to môžete odpovedať? V tej chvíli sme boli v takej eufórii, že ste ochotný okamžite urobiť čokoľvek, čo by od vás chcel.  Václav Havel bol človek, ktorý bol svetoznámy – ako spisovateľ, disident, esejista, ktorý písal eseje preložené do všetkých jazykov. Bol svetoznámy, ale nepoznal svet, pretože vo svete nikdy nebol. Iba raz, v 68-mom, odišiel na krátku cestu do Ameriky a vrátil sa. On sa stal symbolom nielen Nežnej revolúcie v Československu, ale vlastne celá zmena na východe Európy bola stotožnená s jeho osobou. Bol najsilnejšia osobnosť, ktorá v tomto priestore bola. Áno, bol pád Berlínskeho múru, ale nikto sa z tých východných Nemcov nestal symbolom hnutia, v Maďarsku tiež nie. Václav Havel sa zrazu stal symbolom tých obrovských zmien, ktoré prichádzali. V tejto chvíli, keď sa od neho vonku veľa očakáva, tak nie je úplne nazmar, požiadať ľudí, ktorí trochu ten vonkajší svet poznajú, že mu môžu niektoré veci priblížiť, vysvetliť, prípadne odporučiť, čo vôbec neznamená, že sa toho musí držať. Samozrejme, nebol som v tejto situácii sám. Konkrétne, chystá sa cesta do Francúzska, začiatok marca. Na tejto príprave som sa veľmi intenzívne podieľal. Vysvetliť mu francúzsku situáciu, že máme prezidenta, ktorý je síce socialista, ale svojim spôsobom je veľmi tvrdý voči komunistickému režimu a má voči nemu jasný postoj.  Na také stretnutie ho musíte pripraviť. Snažíte sa vysvetliť, čo je za osobnosť, aká je jeho politická dráha. Snažil som sa mu vysvetliť tú domácu situáciu, ale hlavne to, čo môžeme očakávať alebo na akú tému s ním môžeme otvoriť diskusiu. Vtedy bolo všetko otvorené. Nevedeli sme čo znamená zjednotenie Nemecka. Čo to znamená pre strednú Európu, pre zapadnú Európu, to bol veľký otáznik. O aký vzťah k Sovietskemu zväzu sa máme snažiť? Podporiť Gorbačova, aby to udržal pohromade? Všetci mali obavy z nejakého divokého rozpadu ZSSR. Havel vtedy vrátil Československo na mapu Európy tým, že sa stal symbolom, ale aj tým, že v tej dobe veľa cestoval a všetci mu načúvali. Vtedy to bolo nové – počuť hlasy zo strednej Európy a obzvlášť hlas Václava Havla. Bolo to mimoriadne obdobie. Dlho to ale netrvalo, ten mimoriadny stav, keď sú všetci ochotní načúvať a sú ochotní načúvať spriaznene, s vľúdnosťou.  Tak po prvé, neurobil by som z roku 1989 ako hlavný cieľ niekoho dobehnúť. Dobehnúť a predbehnúť bolo Chruščovove heslo v roku ´60 na zjazde Komunistickej strany Sovietskeho zväzu. Sovietsky zväz dobehne a predbehne. Čo je to za myšlienku, niekoho dobehnúť? Majú sa. Už možno zabudli v akom stave sa žilo pred rokom 1989. Keď ste na 25% európskeho priemeru a behom 20 rokov sa dostanete na 70%, to je najväčšie dobiehanie, ktoré kedy v histórii bolo medzi stredovýchodnou Európou a západom. A to platí pre Slovensko, pre Českú republiku, pre Poľsko. Čo si myslíte, ako vyzeralo Slovensko v 19. storočí alebo na začiatku 20. storočia? Ten rozdiel medzi Slovenskom a západnou Európou bol ešte väčší. Keď už ide o dobiehanie, maďarsky sociológ Elemér Hankiss napísal esej The neurosis of backwardness, Neuróza zaostalosti, také východoeurópske posadnutie. Časť politiky bola orientovaná na dobiehanie a časť politiky bola orientovaná na to, že sa musíme chrániť. Nesmieme len napodobňovať. Musíme sa chrániť, pretože naša národná identita je ohrozená tým pohybom smerom na západ. To je veľmi stará otázka, už v 19. storočí bola debata na túto tému. V Rusku bola debata slavofilov a západníkov. Je to stará debata. Teraz ju po roku 1989 znova objavujeme v novom podaní, ako rýchlo dobiehame. Dobiehame neuveriteľne rýchlo. Nielen ekonomicky - ale konvergencia inštitúcií, možnosť cestovania, životný štýl, to, čomu sa hovorí life expectancy, tzn. dĺžka života. Zoberte si všetky možné sociologické parametre a uvidíte, že za štvrť storočia je to neuveriteľná konvergencia. Ja tomu hovorím tretia modernizácia.  To je iná vec. Spokojnosť nie je iba z dobiehania. Keby to nebolo 70%, ale bolo by to 90%, boli by Slováci ešte spokojnejší? To je nezmysel. Z tohto spokojnosť nevychádza. Čiastočne áno, váš životný štandard sa zmenil a zlepšil, to je všetko v poriadku. Ale spokojnosť nevychádza iba z toho. Vychádza z istého stavu spoločnosti, politiky, duše a v týchto ohľadoch to už nie je o dobiehaní. To je spoločný problém Európy a západnej civilizácie, ktorá je v kríze. Keď sa na to budete dívať z trošku iného pohľadu, tak ten materiálny blahobyt určite je. Dobiehame, hurá, ale pozriete sa na všetky prieskumy verejnej mienky a vidíte obrovský prepad dôvery vo vládu, v politické elity, v politické strany atď. Jedno horšie ako druhé. A to je dobiehanie? Áno, to je dobiehanie, lebo máme rovnaký politický systém ako na západe. To sme dobehli a viete čo? Teraz máme veľké sklamanie z toho, čo sme dobehli. To je problém, ktorý riešime všetci v Európe a každý po svojom.  Pretože ten otvorený svet, do ktorého sme vstúpili rokom 1989, globalizácia, nanovo sa otvorili hranice, otvorila sa spoločnosť, - to všetko je vysoko destabilizujúce. Ustavične sa musíte adaptovať na zmenu a na otvorenosť. Ten šok otvorenosti je skutočne šok a nie každý sa v tom cíti dobre. Keď ste vzdelaný, cestujete po Európe, študujete v Paríži alebo v Londýne, pracujete vo Viedni - tak ste s tým spokojný. Keď ste v nejakom regióne, kde naopak ekonomika chátra, nemáte prostriedky, nemáte chuť, vzdelanie, tak ten šok otvorenosti nie je všetkým rovnako užitočný a príjemný. Potom je tam reflex – chrániť sa proti šoku otvorenosti a zneistenia. To je neistota.  Druhá vec je, že ten svet okolo nás je neistejší. Napodobňujeme západ, dobiehame, sme tam, ale celá Európa dneska nevie. Na východe máme ukrajinskú krízu a Putina. Na juhu máme rúcajúce sa štáty a islamistov. V Bielom dome máme Donalda Trumpa, ktorý hovorí, a to je citát, že Európska únia je pre neho nepriateľom a spochybňuje článok 5 Atlantickej aliancie. V tom zneistení sa Európa zrazu zdá slabá a vy budete mať chuť počúvať toho, kto hovorí: ja tu zavediem poriadok, zavediem istotu, ja viem ako na to. Takí tí Putin, Erdogan, atď. Havel tomu v 90-tych rokoch hovoril, keď bol na Slovensku Mečiar, že rastú takí mikro-miloševičovia. Komunizmus padol a teraz je doba národovectva. Národ si konečne bude vládnuť, národ potrebuje silného vodcu, pretože je v ohrození a všetci nás chcú ohrozovať. Potreba zaviesť poriadok a silného vodcu je tá druhá verzia. Ten šok otvorenosti a to zneistenie v našom bezprostrednom susedstve vyvoláva reakciu, ktorá pomáha týmto národoveckým a autoritárskym smerom. Jednak, nesmú sa brať zvysoka a s nejakým opovrhnutím, s nejakým pocitom nadradenosti. Keď majú ľudia úzkosť alebo nejaké obavy, treba sa zamyslieť nad tým, prečo tie obavy majú. Niektorí sa snažia na obavu odpovedať politikou strachu. Máte obavu a niekto povie, ježišmaria sme v ohrození. Tak to je politika strachu. Vy sa musíte snažiť a pochopiť tú obavu, ten pocit neistoty a snažiť sa na to racionálne odpovedať. Nájsť presvedčivé argumenty. Nie, voľte ma a zajtra to všetko vyriešim. Nie. Povedať: pozrite sa, toto je situácia, v ktorej sa nachádzame, nenachádzame sa v nej sami a máte dve možnosti. Buď sa všetci do seba uzavrieme, ako Orbán - každý si znovu postavíme svoj plot, to čo sme búrali pred 30 rokmi, ten Berlínsky múr a ostnatý drôt, ktorý sme tu prestrihávali na hranici. Budeme teda znova stavať ploty a nezaručujem úspech takéhoto uzavretia. To je jeden variant. Druhý variant je, povedať: toto nikto z nás nevyrieši sám, musíme sa snažiť nájsť nejaké spoločné európske riešenia. Hovoriť s ostatnými, komunikovať s nimi, pochopiť, keď s nami nesúhlasia a snažiť sa nájsť spoločné riešenia, prípadne pre to spoločné riešenie niečo obetovať. My sme teraz na križovatke a môže to ísť rôznymi smermi. Vidíme, čo sa deje okolo nás a v tomto kontexte máme túto voľbu. Európa je skutočne na rázcestí a každá naša krajina je rozdelená. Pozrite sa na Poľsko, na Maďarsko, na Českú republiku. Je tam polarizácia, tá krajina je rozdelená. Nie je to ľahké, ale je to možné. To, že je možné, že na Slovensku zvíťazí vo voľbách málo známa právnička, ktorá príde z občianskej spoločnosti, ktorá môže osloviť verejnosť vystupovaním, ktoré je triezve, čestné, racionálne, otvorené, tolerantné a naviac pro-európske a vyhrá. Vidíte, ono to ide. Ale musí tam byť niekto, kto je schopný presvedčiť. Dôveryhodnosť vám len tak do lona nespadne.  "}
