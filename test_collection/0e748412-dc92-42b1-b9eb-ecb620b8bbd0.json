{"url": "https://www.aktuality.sk/clanok/895329/nemecko-v-berline-nudzovo-pristalo-lietadlo-spolocnosti-ryanair/", "title": "V Berlíne núdzovo pristálo lietadlo spoločnosti Ryanair", "body": "Lietadlo írskych nízkonákladových aerolínií Ryanair smerujúce z Dublinu do poľského Krakova v nedeľu večer krátko po 20.00 h neplánovane pristálo na medzinárodnom letisku Berlín-Brandenburg (BER) a následne ho prehľadali príslušníci Spolkovej polície. Informovali o tom nemecké médiá.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Oficiálna príčina neplánovaného pristátia stále nie je známa. Denníky Bild a B.Z. uviedli, že išlo zrejme o nahlásenie bomby na palube. „Lietadlo spoločnosti Ryanair, ktoré núdzovo pristálo, hlásilo núdzovú situáciu počas letu, preto okamžite získalo povolenie na pristátie na BER,\" cituje denník B.Z. hovorcu letiska Jana-Petra Haacka. Po pristátí prikročila polícia k opatreniam na odvrátenie nebezpečenstva. Jej hovorkyňa ich z taktických dôvodov odmietla konkretizovať.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Lietadlo bolo odstavené na parkovacej pozícii na okraji letiska, kde batožinu cestujúcich umiestnenú na odbavovacej ploche prehľadávali cvičené psy. Následne bola prenesená do vnútra letiskového Terminálu 1. Tam bolo presunutých aj 160 cestujúcich. Pasažierom bolo poskytnuté náhradné lietadlo, ktorým mohli o 03.46 h pokračovať v ceste do Poľska, uviedol Bild. "}
