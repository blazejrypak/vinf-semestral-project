{"url": "https://www.aktuality.sk/clanok/347742/videokomentar-mareka-vagovica-co-odkazal-kiska-premierovi-ficovi/", "title": "Videokomentár Mareka Vagoviča: Čo odkázal Kiska premiérovi Ficovi", "body": "Andrej Kiska vystúpil s ďalšou správou o stave republiky (  /  ). Tentoraz menej diplomaticky, ako je uňho zvykom. Najsilnejšia bola pasáž o korupcii, ktorá systematicky ničí krajinu a vieru v právny štát, v ktorom neexistuje rovnosť pred zákonom. Kiska kritizoval obrovský vplyv   na verejný život aj nečinnosť polície a prokuratúry v najzávažnejších kauzách. Pomohol si aj príkladom   , kde stíhajú aj najvyššie politické špičky. Vrátane premiérov, ministrov aj poslancov. Prezident nepriamo hovoril aj o kauze Bašternák a   , ktorým nikto neverí. A apeloval na vyvodenie politickej zodpovednosti, ktorá môže upokojiť situáciu. Ak sa totiž nebudú riešiť ani do očí bijúce podozrenia z korupcie a klientelizmu, výsledkom bude ďalší nárast extrémizmu. Meno Robert Kaliňák síce Kiska nevyslovil, ale jeho odkaz premiérovi Ficovi bol jasný: minister vnútra musí skončiť. Je to totiž prvý a nevyhnutný krok, aby mohli orgány činné v trestnom konaní normálne pracovať. Lebo stav, že za 24 rokov samostatnosti nebol na Slovensku odsúdený nikto významný, je už neudržateľný. "}
