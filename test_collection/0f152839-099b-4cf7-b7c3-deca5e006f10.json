{"url": "https://www.aktuality.sk/clanok/702677/burky-sa-mozu-vyskytnut-aj-v-piatok/", "title": "Búrky sa môžu vyskytnúť aj v piatok", "body": "Prevažnú časť územia Slovenska môžu aj v piatok (21. 6.) zasiahnuť búrky. Na svojom webe o tom informuje Slovenský hydrometeorologický ústav (SHMÚ), ktorý v tejto súvislosti vydal výstrahy. „S búrkami môžu byť spojené krátkodobé, ale intenzívne lejaky, pri ktorých môžu úhrny dosiahnuť 20 až 40 milimetrov a nárazy vetra rýchlosť 65 až 85 kilometrov za hodinu,“ uvádza SHMÚ s tým, že pri búrkach je možný prechodný vzostup vodných hladín na malých tokoch a výskyt povodňových úkazov mimo tokov, ako sú stekanie vody zo svahov, bahnotok a zatápanie pivníc, podchodov či podjazdov. SHMÚ vydal na piatok výstrahu 1. stupňa s platnosťou od 11.00 do 21.00 h pre Žilinský, Banskobystrický, Košický a Prešovský kraj, ako aj pre časti Nitrianskeho a Trenčianskeho kraja. "}
