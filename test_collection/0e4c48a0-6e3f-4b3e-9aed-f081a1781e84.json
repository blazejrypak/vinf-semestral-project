{"url": "https://www.aktuality.sk/clanok/684002/hasici-zasahuju-pri-rozsiahlom-poziari-vyrobnej-haly-na-povazi/", "title": "Hasiči zasahujú pri rozsiahlom požiari výrobnej haly na Považí", "body": "Asi 20 profesionálnych hasičov a dobrovoľní hasiči z Lednických Rovní a Beluše zasahujú pri rozsiahlom požiari v obci Horovce v Púchovskom okrese. Ako informovala hovorkyňa Prezídia Hasičského a záchranného zboru Katarína Križanová, požiar vypukol v podkrovných priestoroch výrobnej haly a postupne sa rozšíril na celý objekt. Na mieste zasahujú profesionálni hasiči z Považskej Bystrice, Trenčína a Púchova. "}
