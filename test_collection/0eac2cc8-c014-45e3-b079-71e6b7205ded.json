{"url": "https://www.aktuality.sk/clanok/731816/v-ubli-zadrzali-lekara-obvinili-ho-z-prijimania-uplatkov/", "title": "V Ubli zadržali lekára, obvinili ho z prijímania úplatkov", "body": "Obvineniu z podplácania zároveň v prípade čelí sedem osôb, ktoré mali poskytnúť úplatky za vystavenie potvrdenia o práceneschopnosti. TASR to v sobotu potvrdila hovorkyňa Prezídia Policajného zboru Denisa Bárdyová. „Príslušníci NAKA po dlhodobom operatívnom rozpracovaní a vyšetrovaní vykonali policajnú akciu v Ubli a okolí (okres Snina), ktorej výsledkom bolo zadržanie lekára. Vyšetrovateľ muža obvinil zo zločinu prijímania úplatku,\" uviedla Bárdyová. Podľa denníka Korzár polícia odviedla lekára priamo z ambulancie v Ubli. Obvinení sú trestne stíhaní na slobode. K policajnej akcii došlo v stredu (9. 10). "}
