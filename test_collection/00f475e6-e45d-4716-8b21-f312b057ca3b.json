{"url": "https://www.aktuality.sk/clanok/905779/sef-europskej-rady-michel-odsudil-utok-na-holandskeho-novinara/", "title": "Šéf Európskej rady Michel odsúdil útok na holandského novinára", "body": "Predseda Európskej rady Charles Michel odsúdil v stredu útok na holandského investigatívneho novinára Petra R. de Vriesa, ktorý momentálne v nemocnici bojuje o život po tom, čo ho v Amsterdame postrelil útočník. Informovala o tom agentúra AFP.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  „Toto je zločin proti žurnalistike a útok na naše hodnoty demokracie a právneho štátu. Budeme aj naďalej neoblomne brániť slobodu tlače,“ napísal Michel na Twitteri. Útok na sociálnych sieťach odsúdili aj minister zahraničných vecí a európskych záležitostí SR Ivan Korčok a komisárka Rady Európy (RE) pre ľudské práva Dunja Mijatovičová. Podľa holandských médií postrelil 64-ročného de Vriesa na ulici v centre Amsterdamu v utorok okolo 19.30 h SELČ neznámy človek, keď novinár odchádzal z televízneho štúdia nachádzajúceho sa pri rušnom námestí Leidseplein. Podľa britského denníka The Guardian ho postrelili päťkrát, z toho raz do hlavy.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Šéf holandskej polície Frank Paauw uviedol, že zadržali troch podozrivých vrátane možného páchateľa. Motív útoku nebol bezprostredne známy. Holandský premiér Mark Rutte označil útok v Amsterdame za šokujúci a nepredstaviteľný. De Vries je známy svojimi investigatívnymi reportážami o holandskom podsvetí. V roku 2008 získal medzinárodnú televíznu cenu Emmy za televíznu šou o americkej tínedžerke Natalee Hollowayovej, ktorá zmizla v roku 2005 počas dovolenky na karibskom ostrove Aruba. Novinár v súčasnosti pôsobil ako dôverník kľúčového svedka v súdnom procese s údajným vodcom zločineckého gangu. V roku 2019 zastrelili právnika, ktorý zastupoval svedka v zmienenom súdnom procese. "}
