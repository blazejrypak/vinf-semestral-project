{"url": "https://www.aktuality.sk/clanok/663641/slovaci-vo-vietname-ludia-pracuju-aj-17-hodin-denne-odpadky-hadzu-na-zem/", "title": "Slováci vo Vietname: Ľudia pracujú aj 17 hodín denne, odpadky hádžu na zem", "body": "Vietnam si mnohí donedávna spájali najmä s vojnou z minulého storočia a lacným textilom. Dnes je tento 90-miliónový ázijský štát obľúbenou turistickou destináciou. Vietnam je pre bežného Európana iný svet. Dosvedčujú to aj slovenskí manželia   a Laco, ktorí tam žijú už tri roky. Museli si zvykať na nové pravidlá v gastronómii, etikete či doprave, ale aj na iné štátne zriadenie - Vietnam je stále socialistickou republikou. Ako žijú Slováci v ázijskej krajine? Nemali sme v pláne odísť. Prišla pracovná ponuka pre manžela a povedali sme si, že to vyskúšame. Nemáme dieťa, takže sme sa zbalili a odišli. Teraz žijeme v prímorskom meste Da Nang, ktoré rýchlo rastie a vždy sa tu otvára niečo nové. Je tu obrovská pláž a teplé more. Sídlo firmy, pre ktorú manžel pracuje, sídli vo Vietname. Pôvodne sem chodieval iba na služobné cesty na tri až šesť týždňov. Potom prišla ponuka, aby zostal nastálo. Tak som s ním prišla aj ja. Najprv iba na jeden mesiac, aby sme vyskúšali, či si viem vo Vietname predstaviť život. Keď som po veľmi dlhom lete vystúpila z lietadla, ťažko sa mi dýchalo, bol tu teplý a ťažký vzduch. Najprv sa mi vo Vietname vôbec nepáčilo. Po treťom dni som povedala, že mi stačilo - chcela som ísť domov. Po mesiaci som sa však rozhodla, že tomu dám šancu. Prešli tri roky a ešte stále sme tu. Takmer všetko. Keď sa povie Vietnam, každý si predstavuje, že je tu niečo ako džungľa, prípadne, že tu nie je vôbec nič. Pritom je na čo pozerať a dajú sa tu zažiť rôzne dobrodružstvá. Sú tu chrámy, pagody, obrovské sochy, múzeá, more a môžete spoznávať cudziu kultúru. Ako prvá nás šokovala doprava, pretože pôsobí chaoticky. Mali by ste počuť, koľko si ponadávame pri jazdení. Najprv to vyzeralo, že každý jazdí, ako sa mu chce (aj to sa niekedy stáva), ale postupne sme si na to zvykli. Musíme však jazdiť pomaly. Jazdíme na motorke aj na aute, ale s motorkou je to v meste ľahšie. Ďalšia bizarnosť je, že materstvo tu trvá iba tri mesiace. Potom sa ženy vrátia do práce a na dieťa dávajú pozor starí rodičia. Pracuje sa tu veľmi veľa, od piatej rána do 22 večera, dokonca aj sobota je bežný pracovný deň v obchodoch aj nedeľa. Zaskočilo nás veľa ďalších vecí – napríklad špáranie v nose, neustále pľuvanie či tlačenie sa. Vietnamci odhadzujú smeti len tak na zem. Keď dojedia, dopijú, vyhodia odpad na ulicu. V noci síce upratujú, zametajú a čistia, ale nám sa to vôbec nepáči. Niektorí sa na nás dívajú s obdivom, sú veľmi milí a usmievaví. Ich jazyk je však ťažký, preto občas máme problém dohovoriť sa. Rozprávame tu hlavne po anglicky, ale nie každý vie. Už sme sa naučili pár slov po vietnamsky, no vždy keď začneme rozprávať ich jazykom, myslia si, že ho vieme perfektne. Musíme ich stopnúť, aby sme im vysvetlili, že vieme len veľmi málo. Stáva sa nám, že hovoria Ja-Ja (áno-áno), ale vôbec nerozumejú, čo chceme. Lepšie je, keď nám dajú vedieť, že nerozumejú. Sme tu cudzinci, preto sa snažíme učiť jazyk domácich, ale je ťažký. Raz sa nám stalo, že keď sa manžel vysmrkal do vreckovky a strčil si ju do vrecka, ako sme zvyknutí doma, Vietnamec sa nás začal pýtať, načo to potrebuje a čo s tým chce urobiť. Veľmi nás to zaskočilo, vôbec sme nevedeli, ako zareagovať. Vo Vietname je normálne vyfúkať si nos rukou na zem. Bizarné je pre nich naše stravovanie. Napríklad nechápu, ako môžeme variť niektoré jedlá na viac dní. Vietnamci jedia výlučne čerstvo pripravené jedlo, nič z chladničky. Niektorí chladničku ani nemajú doma. Aj my sme si tu zmenili jedálniček na zdravší - jeme viac zeleniny a ovocia. Miestni jedia hlavne ryby, šaláty a veľmi veľa ryže a ovocia. Všetko, čo sa nedá zjesť, napríklad odpadky či kosti, hádžu pod stôl, ale upracú to hneď, ako dojedia. Asi prístup k životu. Sú veľmi optimistickí a stále sa usmievajú. Jednoduchší ľudia, ktorí bývajú ďaleko od mesta, si nerobia ťažkú hlavu z ničoho, hoci pracujú veľa a ťažko. Večer si vždy nájdu čas na priateľov a pivo, ktoré sa tu pije s ľadom. Je tu veľmi veľa mladých ľudí, ktorí sa neboja mať deti. Potom sa s nimi chodievajú hrať von. Málokedy je vidieť, že by deti ťukali do telefónov, alebo by sedeli doma pred počítačmi. Aj väčšie deti sa vonku hrajú futbal, tancujú alebo bicyklujú, väčšinou vo veľkých skupinách. Výborný je aj prístup k zákazníkom. Je bežné, že nám otvárajú dvere, vždy sa usmievajú a radi pomôžu. Chýbajú nám priatelia a rodina. Najviac nám chýba náš pes, ktorého sme museli nechať doma. Je starší a bojazlivý, preto sme ho nechceli trápiť dlhými letmi. Chvalabohu, na úradoch sme nemuseli nič vybavovať, všetko nám vybavila firma manžela. Pre jazykovú bariéru by to asi nebolo jednoduché. Šéfovia tu musia byť prísni a zamestnanci zase veľa pracovať. Naše jedlo. Vždy si berieme zo Slovenska napríklad červenú papriku a vegetu, aby sme si mohli uvariť naše jedlá. Veľmi mi chýbajú naše keksíky ako sú Horalky a Mila. Pohľad ani nie, ale ako sme sa báli odsťahovať takto ďaleko od domova, tak sa zatiaľ neplánujeme vrátiť. Radi sa kúpeme v mori, opaľujeme, chodíme na turistiku a spoznávame kultúru. Užívame si to, ako sa dá. "}
