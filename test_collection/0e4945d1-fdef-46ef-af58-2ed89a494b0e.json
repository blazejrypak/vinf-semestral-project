{"url": "https://www.aktuality.sk/clanok/845381/policia-po-hromadnej-bitke-v-dunajskej-strede-je-obvinenych-pat-osob/", "title": "Po hromadnej bitke v Dunajskej Strede je obvinených päť osôb", "body": "Päť osôb obvinila polícia po hromadnej bitke v Dunajskej Strede. Pred romologickým centrom po predchádzajúcom slovnom konflikte vytiahli jej účastníci podľa informácií krajskej policajnej hovorkyne v Trnave Zlatice Antalovej v pondelok (30. 11.) proti sebe rôzne palice, tyče či nože. Výsledkom bolo viacero zranených, ktorí museli byť ošetrení v nemocnici.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Muž vo veku 29 rokov utrpel pri bitke tržné a rezné rany na chrbte a v oblasti hlavy. Jeho 50-ročný otec vyviazol s viacerými odreninami a tržnou ranou nad kolenom. Obaja sa zo zranení budú liečiť niekoľko týždňov. Udalosť nahlásili na obvodnom oddelení polície v Dunajskej Strede samotní poškodení. Ihneď po nahlásení boli na miesto vyslané dve policajné hliadky, ktoré už ale na ulici nenašli žiadne osoby a ani stopy po bitke. Na základe výpovedí svedkov policajti stotožnili a predviedli krátko na to dvoch podozrivých mužov.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Celý priebeh a motív konfliktu medzi osobami je stále predmetom vyšetrovania. Vyšetrovateľ obvinil nakoniec 62-ročného muža a jeho 25-ročného vnuka z obzvlášť závažného zločinu ublíženia na zdraví spolupáchateľstvom. Obvinení sú aj traja mladiství vo veku 15, 16 a 17 rokov za prečin ublíženia na zdraví spolupáchateľstvom. Všetky osoby sú zároveň obvinené aj z prečinu výtržníctva. Dospelým osobám hrozí za spáchaný skutok trest odňatia slobody až na 15 rokov. "}
