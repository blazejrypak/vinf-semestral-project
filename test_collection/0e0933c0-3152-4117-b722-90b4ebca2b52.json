{"url": "https://www.aktuality.sk/clanok/904851/rusko-zaznamenalo-rekordny-pocet-umrti-na-covid-uz-stvrty-den-po-sebe/", "title": "Rusko zaznamenalo rekordný počet úmrtí na covid už štvrtý deň po sebe", "body": "Rusko v piatok hlásilo 679 úmrtí na koronavírus, čo je rekordný počet úmrtí súvisiacich s pandémiou za obdobie 24 hodín už štvrtý deň po sebe. Ukázali to údaje vlády, píše tlačová agentúra AFP.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Rusko, pandémiou piata najhoršie zasiahnutá krajina na svete, zápasí s nárastom nakazených, čo spôsobuje vysoko infekčný delta variant koronavírusu a spomaľovanie očkovanie obyvateľstva. Zhoršenie pandemickej situácie donútilo prezidenta Vladimira Putina tento týždeň v televíznom vysielaní, keď odpovedal na otázky občanov, znova vyzvať Rusov, aby sa dali zaočkovať. Napriek pribúdaniu nakazených a novým rekordom v počte úmrtí predstavitelia krajiny povolili masové podujatia vrátane futbalových zápasov v rámci majstrovstiev Európy v druhom najväčšom ruskom meste Petrohrad. Petrohrad zaznamenal v piatok 101 úmrtí na ochorenie COVID-19, čo je o niečo menej než rekord 119 úmrtí zo začiatku tohto týždňa.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Organizátori oznámili, že štvrťfinálový futbalový zápas Španielska a Švajčiarska sa bude konať napriek nárastu nakazených, a to pred tisíckami divákov. Starosta Moskvy Sergej Sobianin uviedol, že variant delta, ktorý prvýkrát zistili v Indii, teraz tvorí 90 percent nových prípadov nákazy v meste. Rusko so 136 565 úmrtiami na koronavírus má najvyšší oficiálny počet obetí na covid v Európe – tamojšie úrady sú pritom obviňované zo zľahčovania vážnosti pandémie v krajine. Na základe širšej definície úmrtí súvisiacich s koronavírusom štatistický úrad Rosstat koncom apríla uviedol, že Rusko má najmenej 270-tisíc úmrtí. "}
