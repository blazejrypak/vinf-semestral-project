{"url": "https://www.aktuality.sk/clanok/670163/zaciatkom-tyzdna-sa-otepli/", "title": "Začiatkom týždňa sa oteplí", "body": "Dnes bude polojasno, miestami až oblačno. Ojedinele očakávajte hmlu alebo zamračené počasie s nízkou oblačnosťou.  Najvyššia denná teplota bude 8 až 13 stupňov. Na Orave, krajnom severovýchode a pri dlhšie trvajúcej hmle alebo nízkej oblačnosti bude 3 až 8 stupňov. Teplota na horách vo výške 1500 metrov bude okolo 4 stupne. Najnižšia nočná teplota bude 1 až -4, v dolinách a kotlinách miestami okolo -7 stupňov. Fúkať bude slabý, na západe a severe miestami západný až severozápadný vietor 2 až 7 m/s (5 až 25 km/h).  "}
