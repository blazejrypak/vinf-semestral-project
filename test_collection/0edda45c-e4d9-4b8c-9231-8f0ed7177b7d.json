{"url": "https://www.aktuality.sk/clanok/900665/andrej-holak-ktoreho-vcera-zadrzala-naka-je-na-slobode/", "title": "Andrej Holák je už na slobode. Sulík ho odvolal z predstavenstva MH manažment", "body": "(  ) Počas štvrtkovej akcie Mýtnik príslušníci NAKA zadržali podpredsedu predstavenstva štátnej akciovky MH manažment Andreja Holáka.   dnes informuje, že štátny manažér nestrávil noc za mrežami a je už na slobode. Holák čelí obvineniu zo zločinu machinácie pri verejnom obstarávaní. Muž, ktorý pôsobil vo viacerých štátnych firmách a istý čas bol aj štátnym tajomníkom, však obvinenia odmieta. Podľa televízie o prepustení rozhodla vyšetrovateľka a informáciu potvrdil Holákov advokát Peter Erdös. Okrem Holáka skončil včera v rukách polície aj architekt Miroslav S., ktorý figuruje vo firme, od ktorej guvernér Národnej banky Slovenska   pod bratislavským Slavínom. TV Markíza s odvolaním sa na hovorcu policajného prezídia Michala Slivku informuje, že druhý muž, ktorého NAKA zadržala, zostal v cele a vyšetrovateľ navrhol stíhať ho väzobne. „K dnešnému dňu Andreja Holáka odvolávam z predstavenstva spoločnosti MH manažment,“ vyhlásil v piatok predpoludním minister hospodárstva Richard Sulík (SaS). „Pána Holáka som nepoznal,“ vyhlásil Sulík (SaS), ktorý zodpovedá za nominácie vo vedení spoločnosti MH manažment. „Nikdy som sa s týmto pánom nestretol,“ zdôraznil a doplnil, že išlo o nominanta Smeru, ktorého nová vláda zdedila. „Ľuboš Lopatka mi navrhol tohto pána ponechať v predstavenstve,“ vysvetlil Sulík, prečo Holáka neodvolal už skôr, aj keď ho Igor Matovič na tohto človeka upozorňoval. Dôvodom, prečo si chcel Lopatka Holáka nechať v štátnej spoločnosti, mala byť tzv. korporátna pamäť. „Nomináciu skutočne neľutujem,“ vyhlásil dnes šéf MH manažmentu Lopatka s tým, že dnes ráno sa s Holákom aj stretol. Tvrdí, že keby bolo rozhodnutie na ňom, tak by vlastného podpredsedu neodvolal. V kauze obstarávania IT systému pre Finančnú správu je obvinených celkom šesť ľudí, vrátane Michala Suchobu, bývalého šéfa Finančnej správy Františka Imreczeho či oligarchu Jozefa Brhela. Práve Holák je autorom listu, ktorým Imrecze zdôvodňoval údajnú zákonnosť uzavretia utajených zmlúv z kauzy Mýtnik. "}
