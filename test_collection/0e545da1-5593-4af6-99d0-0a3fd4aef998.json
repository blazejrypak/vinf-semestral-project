{"url": "https://www.aktuality.sk/clanok/563251/nedavat-prosim-priprava-komentar-zola-mikesa-jadro-ma-pre-nas-zmysel-iba-ak-sa-budeme-mat-lepsie/", "title": "Komentár Zola Mikeša: Jadro EÚ? Vstúpme, ale iba ak nám tam bude lepšie", "body": "Brexit a plánovaný úbytok britských poslancov v Európskom parlamente pochopili ľavicoví liberáli ako príležitosť urýchliť proces zjednotenia únie. Podľa nich by k nemu mala prispieť reforma, po ktorej by voľby do Európskeho parlamentu nemali mať iba viaceré národné, ale aj jednu celoeurópsku kandidátku. „Je to jediná cesta, ako vytvoriť euróspky demos (ľud),“   belgický ľavičiar Guy Vehofstadt. A mýli sa.  Je absolútne predčasné a naivné snívať o spoločnom európskom ľude dovtedy, kým Európska únia združuje krajiny s takými rozdielnymi životnými podmienkami, ako je napríklad Bulharsko a Luxembursko, ale aj Slovensko či Nemecko. Politik žijúci krajine, kde sa zarába okolo tritisíc a viac eur, nemôže poznať problémy voliča, ktorý musí vo svojej krajine vyžiť z troch stoviek. Problémom chudobného Východoeurópana naozaj nie je politické smerovanie EÚ, rodová rovnosť či nové odhalenia kampane MeToo. Pre neho je, žiaľ, ešte stále najdôležitejšie prežiť do dátumu ďaľšej výplaty bez toho, aby mu zaklopal na dvere exekútor. Jednotný európsky ľud vznikne teda až po tom, ako ľudia v celej Európe budú mať podobné životné podmienky. Zbližovanie sociálnych štandardov je podmienkou vytvorenia politickej únie – a v žiadnom prípade nie naopak. Žiaľ, Verhofstadtov omyl sa teší i podpore Emmanuela Macrona. Ten podľa   , hodlá túto ideu pretláčať aj na neformálnom sumite čelných predstaviteľov EÚ už koncom tohto týždňa.  V tomto ohľade bude zaujímavé sledovať postoj slovenského premiéra Roberta Fica. Macron síce, podobne ako Verhofstadt, narazí v celoeurópskom merítku na odpor Maďarska a Poľska. Svoju ideu politického zbližovania bez vyrovnávania životnej úrovne však môže presadzovať pri vytváraní užšieho jadra únie. Slovenský volič by mal v takom prípade spozornieť. Pre nás má zmysel účasť v jadre len vtedy, ak bude smerovať k znižovaniu sociálnych rozdielov medzi Západom a Východom. Jednoducho povedané: len v tom prípade, ak sa budeme mať vďaka jadru únie a jeho podmienkam lepšie, sa nám oplatí vzdávať sa ďalšej časti suverenity. Aj to iba postupne, krok za krokom, pekne z rúčky do rúčky. "}
