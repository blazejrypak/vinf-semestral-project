{"url": "https://www.aktuality.sk/clanok/651428/komentar-mareka-vagovica-ked-fico-vlastnym-telom-brani-mafiu/", "title": "Komentár Mareka Vagoviča: Keď Fico vlastným telom bráni mafiu", "body": " povedal hneď niekoľko vecí, ktoré ho obnažujú viac ako bludy o štátnom prevrate a Sorosovi. Radový poslanec Fico musí byť pod obrovským tlakom. Z toho videa až kričí, aký strach má z oligarchov a mafie. Predseda Smeru sa totiž v priebehu dvoch minút zastal všetkých, ktorí mohli mať motív umlčať Jána Kuciaka. V prvých sekundách kritizoval médiá (denníky N a SME) za to, že spájali vraždu novinára s Talianmi a jeho stranou. „Najskôr to bola tzv. talianska stopa, ktorá vyhorela ako fakľa, ale zanechala za sebou veľa nevinných obetí.“ Ponechajme bokom, že tzv. zahraničná stopa (Taliani, Albánci) bola veľmi dlho relevantnou vyšetrovacou verziou. Čiastočne sa to zmenilo až v septembri, keď boli zadržaní vykonávatelia. Pozornosť sa vtedy presunula na Kočnera. No vyšetrovanie je stále otvorené, takže akékoľvek závery o jeho výsledku sú v tejto chvíli predčasné. Kľúčové však je, že aj keby si vraždu neobjednal Vadala, taliansku mafiu na Úrade vlády nevie Fico nijako obhájiť. Už tento fakt, ktorý odhalil Kuciak, je dostatočným dôvodom na jeho odchod. Nielen z vlády, ale aj z politiky. Fico vyhorel ako fakľa. A teraz sa strápňuje obhajobou „nevinných obetí“ typu Trošková, ktoré sa zaplietli s podsvetím.  Po Talianoch sa tento bezškrupulózny politik zastal aj Kočnera, z ktorého vraj médiá urobili „výtvor Smeru“. Keby to bol vtip, možno by sme sa aj zasmiali. Akoby však povedal klasik, dnes je to smiech iný. Cez slzy. Ani fenomén Kočner nevie Fico nijako obhájiť. Tento gauner vyrástol v ére Smeru, ktorá mu mimoriadne priala. Celé roky robil obchody, ktoré boli za hranou, pretože mal dokonalé krytie: v politike, na polícii aj prokuratúre. Kaliňák, Počiatek, Glváč: boli s Kočnerom ako jedna rodina. Stretávali sa na Donovaloch, zabávali, hodovali. Fico s ním možno nebol až taký kamarát, hoci si tykali. Ale bol to jeho sused v bytovke, ktorú postavil podvodník Bašternák. Zastať sa bez hanby Kočnera, že nie je výtvorom Smeru, môže len politik, ktorý nie je slobodný. V myslení ani konaní. Poslanec Fico zaútočil na médiá aj pre   o vplyvnom nitrianskom oligarchovi Norbertovi Bödörovi. Aj toho polícia podozrieva v súvislosti s vraždou Jána Kuciaka (sledovanie novinárov na Kočnerovu objednávku). „Našli ďalšiu osobu, ktorú automaticky a bez dôkazov spájajú s marcovými udalosťami. Túto osobu spájajú so Smerom a klamú o nej,“ tvrdí poslanec Fico. K likvidácii novinára prišlo vo februári, nie v marci. Ale chápeme, že pre lídra Smeru bol tragédiou marec, keď prišiel o funkciu, a nie február, kedy došlo k vražde. Podstatné je však niečo iné: Bödörov klan je tiež výtvorom Smeru. Za jeho vlád sa mu darilo v biznise ako nikdy predtým. Nehovoriac o večierkoch a oslavách v hoteli bödörovcov, kam chodili naši „sociálni demokrati“ rovnako radi ako na Donovaly. Poslanec Fico pridal v krátkom spote aj jeden bonus: „A to už nehovorím o tom, ako novinári maria vyšetrovanie. Napríklad tým, že uverejnia meno utajeného svedka. To ho rovno mohli zastreliť.“ Z kontextu vyplýva, že s najväčšou pravdepodobnosťou myslel   Nájomného žoldniera, ktorý je pre peniaze schopný urobiť akúkoľvek špinavosť.  Ak je to tak, Robertovi Ficovi môžeme popriať len úprimnú sústrasť. Systematicky si kope jamu, do ktorej raz škaredo spadne. "}
