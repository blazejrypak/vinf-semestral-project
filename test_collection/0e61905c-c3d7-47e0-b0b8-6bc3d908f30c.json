{"url": "https://www.aktuality.sk/clanok/827219/monika-jankovska-prerusila-hladovku-zhorsil-sa-jej-zdravotny-stav/", "title": "Monika Jankovská prerušila hladovku, zhoršil sa jej zdravotný stav", "body": "Obvinenej Monike Jankovskej sa na 20. deň hladovky prudko zhoršil zdravotný stav, píše portál   Podľa ich informácií skončila v nemocnici na infúziách. Protestnú hladovku musela tak prerušiť. Jankovská sa sťažuje na porušovanie svojich práv, nezákonný postup vyšetrovateľa v kauze Fatima či na ministerku spravodlivosti Máriu Kolíkovú. Šéfku rezortu spravodlivosti kritizuje za „šikanózne a nezákonné zasahovanie“ do jej práva na slobodnú voľbu obhajcu. Bývalá štátna tajomníčka je vo väzbe od 14. marca, kedy NAKA v rámci akcie Búrka zadržala trinástich sudcov, ktorí sú obvinení z korupcie. Konkrétne je obvinená z brania úplatkov a podplácania, k čomu v septembri pribudlo obvinenie v kauze reštaurácie Fatima pre trestný čin marenia spravodlivosti. Jankovská sa mala podieľať na ovplyvňovaní rozsudku v kauze Zmenky TV Markíza v prospech Mariana Kočnera.  Špecializovaný trestný súd v Banskej Bystrici jej v septembri predĺžil väzbu do marca budúceho roka. "}
