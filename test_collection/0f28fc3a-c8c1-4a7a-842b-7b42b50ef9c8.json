{"url": "https://www.aktuality.sk/clanok/833706/prokurator-podal-na-dusana-kovacika-navrh-na-vzatie-do-vazby/", "title": "Prokurátor podal na Dušana Kováčika návrh na vzatie do väzby", "body": "Prokurátor Úradu špeciálnej prokuratúry (ÚŠP) podal na Špecializovaný trestný súd v Pezinku (ŠTS) v sobotu v skorých ranných hodinách návrh na vzatie do väzby na špeciálneho prokurátora Dušana Kováčika Návrh na väzobné stíhanie podal prokurátor aj na vysokého policajného funkcionára Norberta Pakšiho. Agentúru TASR o tom informovala hovorkyňa ÚŠP Jana Tökölyová.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  „Prokurátor ÚŠP podal návrh na vzatie do väzby na dve obvinené osoby, D.K. a N.P., pre zločin založenia, zosnovania a podporovania zločineckej skupiny, zločin prijímania úplatku, zločin zneužívania právomoci verejného činiteľa a iné. V prípade osoby D.K. prokurátor návrh na väzbu podáva pre konštatovanie naplnenia dôvodov tzv. kolúznej a preventívnej väzby. U obvineného N.P. sa návrh na väzbu podáva pre všetky dôvody väzby,\" vysvetlila hovorkyňa. U Norberta Pakšiho - funkcionára útvaru zvláštnych policajných činností, ktorý má na starosti aj odpočúvanie - je teda aj obava z úteku.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Prvá námestníčka generálneho prokurátora Viera Kováčiková rozhodla o dočasnom pozastavení výkonu funkcie špeciálneho prokurátora Dušana Kováčika dňom 22. októbra. Dušana Kováčika vyšetrovateľ obvinil zo zločinu prijímania úplatku, ako aj zo zločinu založenia, zosnovania a podporovania zločineckej skupiny a z pokračovacieho zločinu zneužitia právomoci verejného činiteľa v súbehu s prečinom ohrozenia dôvernej skutočnosti a vyhradenej skutočnosti. Dušana Kováčika i Norberta Pakšiho zadržala Národná kriminálna agentúra (NAKA) pri štvrtkovom zásahu (22.10.) v Bratislave. "}
