{"url": "https://www.aktuality.sk/clanok/595828/ucitel-na-strednej-skole-v-roznave-celi-obvineniu-zo-znasilnenia-ziacok/", "title": "Učiteľ na strednej škole v Rožňave čelí obvineniu zo znásilnenia žiačok", "body": "Učiteľ jednej zo stredných škôl v Rožňave mal sexuálne obťažovať a znásilňovať študentky. Informoval o tom denník Korzár. Podľa polície muža vzali do väzby. Potvrdila to, že v danej veci začal vyšetrovateľ odboru kriminálnej polície Okresného riaditeľstva Policajného zboru v Rožňave trestné stíhanie a konkrétnu osobu obvinil z násilnej sexuálne motivovanej trestnej činnosti. „Táto osoba bola sudcom Okresného súdu v Rožňave dňa 4.6.2018 vzatá do väzby. Vzhľadom na prebiehajúce vyšetrovanie a citlivosť uvedeného prípadu v tejto chvíli nie je možné poskytnúť žiadne bližšie informácie,“ uviedla hovorkyňa Krajského riaditeľstva Policajného zboru v Košiciach Lenka Ivanová. "}
