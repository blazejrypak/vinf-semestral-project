{"url": "https://www.aktuality.sk/clanok/784014/naka-zasahuje-u-kajetana-kicuru/", "title": "NAKA zasahuje u Kičurovcov. Na účte sa im objavilo 200-tisíc eur", "body": "Medzi podozrivými nie je len bývalý šéf štátneho úradu Kajetán Kičura, ale aj jeho otec. Dôchodcovi Rudolfovi Kičurovi totiž nedávno – práve v čase koronakrízy a rýchlych nákupov zdravotníckeho materiálu – pristálo na účte minimálne 200-tisíc eur. Podľa informácií Aktuality.sk ich poslala jedna z firiem, ktoré získali od štátnych rezerv – v ére Kajetána Kičuru – zákazku na dodanie zdravotníckych pomôcok. Našej redakcii to potvrdili viaceré dôveryhodné zdroje z prostredia orgánov činných v trestnom konaní.  NAKA teraz preveruje, s akým biznisom peniaze súvisia a či môže ísť o úplatok pre bývalého riaditeľa Správy štátnych hmotných rezerv (SŠHR).  Pri podozrení z korupcie ide polícia aj do minulosti. Podozrivých prevodov totiž našla viac a ide o státisícové sumy.  Príslušníci Národnej kriminálnej agentúry zasahujú v Kičurovom dome v Čadci. Kajetán Kičura otvoril policajtom dvere do domu v župane. Podľa informácií Aktuality.sk NAKA zasahuje v Banskobystrickom aj Žilinskom kraji. S akou zákazkou či biznisom súvisela údajná korupcia a machinácie okolo nej, zatiaľ nie je jasné. Ako prvý o domových prehliadkach informoval  Elitní policajti začali trestné stíhanie už 23. marca – teda po tom, čo médiá upozornili na predražené nákupy zdravotníckych pomôcok za milióny eur a aj nehnuteľnosti Kičurovej rodiny. Aktuality.sk už v minulosti upozornili, že Kičurov úrad   diplomatov a štát na tom prerobil. Rezort zdravotníctva sa vyjadril, že   . Za Kičurovho vedenia SŠHR podpísali tri podozrivé kontrakty za viac ako 48 miliónov eur. Podľa informácií Aktuality.sk mala SŠHR práve včera (pondelok) vyplatiť jednej z firiem poslednú faktúru. Kičura sa preslávil aj kúpou viacerých nehnuteľností pre syna.   v centre Bratislavy kúpil práve v čase nevýhodných štátnych nákupov a   Okrem toho si Krištof Kajetán Kičura ml. kúpil   , ktoré dostal do daru. Aj Rudolf Kičura vlastní podľa katastra byt v Bratislave na tej istej adrese ako jeho vnuk. Dnes už bývalý SŠHR Kičura je známy Roberta Fica, predsedu strany Smer. Aktuality.sk odkrývajú Kočnera aj ďalších Ján Kuciak sa ako jeden z mála slovenských novinárov rozhodol odkrývať svet Mariana Kočnera. Viaceré machinácie a podvody, ktoré Kočner plánoval a realizoval, neostali bez našej mediálnej pozornosti. V tejto práci pokračujeme aj dnes. S vašou finančnou podporou toho dokážeme ešte veľa a náš obsah ostane otvorený pre všetkých.  Kliknutím na logo   si môžete vybrať výšku finančnej podpory, ktorá pôjde výlučne na novinársku prácu. Okrem pevnej čiastky môžete pridať aj ľubovoľnú. Každý mesiac tak umožníte, aby sme boli aj v týchto mimoriadne ťažkých časoch užitočnými pre celú spoločnosť. Jednou vecou sme si totiž istí. Spája nás zodpovednosť. Podporiť nás môžete aj po kliknutí na tento link, kde nájdete všetky podrobnosti:  alebo na červený button s textom „Chcem podporiť“, ktorý nájdete pod týmto článkom. Ďakujeme "}
