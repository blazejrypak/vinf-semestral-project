{"url": "https://www.aktuality.sk/clanok/373096/komentar-zola-mikesa-chyby-clintonovej-vratili-trumpa-do-hry-ale/", "title": "Komentár Zola Mikeša: Clintonovej chyby vrátili Trumpa do hry, ale…", "body": "Tak skúsený politik a tak hrubé chyby. Tento udivujúci povzdych nie je pohoršením nad postupom Hillary Clintonovej – naopak, autor tohto komentára má pre ňu plné pochopenie v oboch kauzách. Clintonová však nie je obyčajný človek, ktorý si môže nahlas ne/povedať, čo sa mu zachce. A v záverečnej fáze predvolebného boja už vôbec nie. Zlaté pravidlo každého politického zápasu znie, že politik by mal bojovať proti svojmu súperovi – ale musí si pritom získať jeho voličov. Keď Hillary Clintonová nazvala polovičku Trumpových priaznivcov „úbožiakmi“, tak toto pravidlo de facto obrátila naruby. Tu nejde o nutnosť politickej korektnosti, tu ide o efekt jej činu.  Iste, ľudia, ktorí sa boja porovnávania sa s akoukoľvek inakosťou – či už v oblasti sexuálnej, alebo náboženskej orientácie – nebudú pravdepodobne pre svoje okolie stelesnením úspechu a ani sami sa tak asi necítia.  Je pravdou, že Trump je minimálne pre polovičku homofóbnych a islamofóbnych lúzrov vyslobodením, lebo im tvrdí, že za ich neúspech môže každý iný okrem nich. Ale prečo to, preboha, Hillary cíti potrebu rozoberať práve vo svojej volebnej kampani? Tých ľudí medzi svojich voličov aj tak nikdy nezíska. A pre šedý priemer, ktorý však bohužiaľ rozhoduje voľby, to budí zdanie arogantnosti. Keď city víťazia nad rozumom a chtíč povedať absolútne veľkú pravdu nad aspoň minimálnou dávkou obozretnosti – v prípade politika to býva temer vždy gól do vlastnej bránky. Podobne ako zatajovanie zdravotného stavu pred verejnosťou. Je jasné, že žiaden človek neplesá radosťou, keď musí s publikom preberať – ešte k tomu na prahu sedemdesiatky – každý svoj súkromný zdravotný problém. Ale to je súčasť džobu prezidentského kandidáta, pričom v USA to platí dvojnásobne. Množstvo prezidentov (napr. F.D. Roosevelt, Kennedy, Reagan) si svoju intímnu zónu v tejto otázke uchránilo a verejnosť oklamali – ale keď to nevyjde, je to trapas. Clintonovej, ktorá na pietnej slávnosti 11.septembra temer odpadla, to nevyšlo. Vysvetľovačky, prečo neoznámila 3 dni starý zápal pľúc potom už len oživili konšpiračné teórie. Protivníci jej stav „diagnostikovali“ ako komplikáciu krvnej zrazeniny z roku 2012, priaznivci zas   , že ju otrávil.  Prvé prieskumy verejnej mienky, ktoré už aspoň okrajovo zachytili vplyv týchto lapsusov na politické preferencie voličov sú striedmejšie. Jasne ukazujú, že náskok Clintonovej proti Trumpovi   a v rozhodujúcich voličských skupinách klesol   čísiel na  – v žiadnom z nich však neprehráva. Hillary Clintonová teda Trumpa svojimi chybami vrátila do hry, ale lámať nad ňou palicu nemožno. Keď opadne prvotné rozhorčenie, mnohí rozmýšľajúci voliči zistia, že Trump stále zostáva tou horšou voľbou. "}
