{"url": "https://www.aktuality.sk/clanok/758625/slovensko-cez-vikend-zasiahne-poladovica/", "title": "Slovensko cez víkend zasiahne poľadovica", "body": "Celé územie Slovenska počas soboty a nedele (26.1.) zasiahne poľadovica. Na svojom webe o tom informuje Slovenský hydrometeorologický ústav (SHMÚ), ktorý v tejto súvislosti vydal výstrahu prvého stupňa. „Tvorba poľadovice predstavuje potenciálne nebezpečenstvo pre ľudské aktivity, ako aj dopravu, pohyb osôb, či infraštruktúru,“ uvádzajú meteorológovia. Výskyt poľadovice môže preto spôsobiť škody menšieho rozsahu. Výstraha platí do pondelka (27.1.). "}
