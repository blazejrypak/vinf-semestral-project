{"url": "https://www.aktuality.sk/clanok/394557/komentar-zola-mikesa-zaplatme-ficovi-lekcie-u-sobotku/", "title": "Komentár Zola Mikeša: Zaplaťme Ficovi lekcie u Sobotku", "body": "Jeden má za asistentku bývalú missku, ktorá pózuje polonahá a on sám klikuje pred médiami. Druhý priznáva, že telesná výchova mu na škole nevoňala a obklopuje sa ženami „len“ v politických funkciách. A teraz ešte aj rozdielny prístup k nadnárodným korporáciám a ich nízkym mzdám domácim zamestnancom. Slovenský premiér by mal k tomu českému chodiť na lekcie sociálnej demokracie. Holandská firma Ahold, ktorej v ČR patria potravinové predajne Albert, zvýšila svoj zisk za prvý štvrťrok o 75 percent, priemerný plat predavačiek činil okolo 450 eur. Odborári žiadali pridať tento rok necelých 40 eur a budúci rok sedem percent,   . Majitelia však zrejme nepočítali s tým, že funkciu hlavného vyjednávača prevezme sám český premiér. „Firma Ahold i ďaľšie nadnárodné spoločnosti dosahujú v ČR veľké zisky, odvádzajú veľké dividendy svojím vlastníkom, ale príliš málo peňazí tu nechávajú pre našich zamestnancov,“   . A tak kvôli nízkym platom svojich občanov zašiel za holandským veľvyslancom, žiadajúc od neho, aby informoval o probléme svoju vládu. V piatok zas absolvoval rokovania so samotnými majiteľmi Aholdu a zamestnancov   . Jeho temer dvojtýždňová aktivita priniesla firme tak negatívnu mediálnu odozvu i   , že Ahold odborárom ponúkol do budúceho roku hneď 8,5-percentné zvýšenie platov namiesto požadovaných siedmich. A teraz strih na Slovensko: „Nechceli mi veriť kolegovia, premiéri a premiérky, keď som chodil na európsku radu, že na Slovensku je bežný dôchodok 280 €. Nechceli mi veriť, že vo firme človek zarába 450 €. Povedali mi, že to je nemožné z takého niečoho vyžiť. Práve schopnosť ľudí žiť z nízkych príjmov, postarať sa o svoje rodiny aj za cenu, že títo ľudia robia často v dvoch, troch zamestnaniach, to je prednosť Slovenska.“ Takto vidí naše nízke platy   . Ako prednosť Slovenska. Takže kým Bohuslav Sobotka venuje dva týždne svojho života vo funkcii premiéra tomu, aby vyjednal pre obyčajné predavačky vyššie platy a stretne sa kvôli tomu i so zahraničnými politikmi, tak Robert Fico nízke platy svojich občanov vníma ako niečo pozitívne. Z toho logicky vyplýva, že krajinu o túto konkurenčnú výhodu pripraviť zrejme nechce. So zahraničnými politikmi o nízkych platoch občanov síce pokecá, ale od ochrancu Slovenska sa Sobotkovho boja za svoje mzdy asi slovenskí zamestnanci len tak nedočkajú... Bohuslav Sobotka verzus Robert Fico. Sociálny demokrat z nich dvoch je tu iba jeden. Tomu druhému sa treba zložiť na doučovanie z politickej teórie. Alebo mu odňať jeho politickú prax. Vrátane funkcie premiéra. "}
