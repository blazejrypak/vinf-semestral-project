{"url": "https://www.aktuality.sk/clanok/840622/rakuska-policia-zatkla-muza-podozriveho-zo-zneuzivania-deti/", "title": "Rakúska polícia zatkla muža podozrivého zo zneužívania detí", "body": "Viedenská polícia v piatok zadržala 27-ročného muža, ktorý údajne nabádal na internete deti k tomu, aby sa natáčali pri vykonávaní sexuálnych praktík a následne mu videá posielali, uviedla v pondelok agentúra AP. Polícia v piatok zadržala podozrivého v meste Amstetten v severnej časti Dolného Rakúska. Údajne sa prostredníctvom sociálnych sietí mal skontaktovať s 52 maloletými chlapcami vo veku 11 až 17 rokov. Za videá so sexuálnym obsahom im ponúkal finančnú odmenu alebo cenné predmety. Podozrivý je tiež obžalovaný zo stretávania sa s niektorými z jeho obetí a zo sexuálneho zneužívania. Polícia uviedla, že podozrivý a ďalšia osoba, 22-ročný muž s tureckým občianstvom, sú navyše obvinení zo zneužívania mentálne chorého 23-ročného muža. Policajný úrad v Dolnom Rakúsku uviedol, že 27-ročný muž sa k činom priznal, zatiaľ čo jeho 22-ročný spolupáchateľ sa k zločinu priznal len čiastočne. Obaja sú zadržaní a čakajú na ďalšie vyšetrovanie. "}
