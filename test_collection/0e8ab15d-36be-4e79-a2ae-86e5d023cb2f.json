{"url": "https://www.aktuality.sk/clanok/426179/zvrat-v-kauze-nastenkovy-tender/", "title": null, "body": "Veľkým prekvapením sa rozbieha súd s bývalými ministrami za SNS Milanom Janušekom a Igorom Štefanovom v kauze nástenkový tender.  Spoluobžalovaný Radoslav Behúl chce uzavrieť s prokuratúrou dohodu o vine a treste. Žiadosť o tom, aby mohol o tejto veci hovoriť, podal na špeciálnu prokuratúru pred prvým hlavným pojednávaním. „Mám záujem a chcem konať o vine a treste,“ vyhlásil Behúl počas dnešného súdu. Behúl bol vysokým úradníkom dnes už zaniknutého ministerstva výstavby, pôsobil ako šéf odboru realizácie programov regionálneho rozvoja. Špecializovaný trestný súd pojednávanie zatiaľ odročil. Prokurátorka bude s Behúlom rokovať, či podmienky dohody splní - jednou z nich je priznanie viny. Behúl po súde nechcel povedať, čo ho k zmene postoja viedlo. Doteraz svoju vinu odmietal. „Ak dovolíte, najprv by som sa vyjadril pani prokurátorke, až potom sa vyjadrím k tejto veci a mojej pohnútke,“ dodal. Na otázku, či bude vypovedať proti bývalým ministrom, povedal: „Budem vypovedať skutočnosti tak, ako sa udiali.“ V tzv.   rezortu výstavby z roku 2007 za 3,6 miliardy korún (119,5 milióna eur), zverejnenom na informačnej tabuli ministerstva na uzavretej chodbe, uspelo ako jediný účastník konzorcium aj s firmami Zamedia a Avocat. Tie boli považované za blízke vtedajšiemu predsedovi SNS Jánovi Slotovi, ktorý bol koaličným partnerom Roberta Fica. Po prevalení kauzy na verejnosť prišiel Janušek o kreslo a neskôr bol odvolaný aj jeho nástupca Štefanov. V roku 2011 ich polícia obvinila. Ministerstvo nadlimitnú zákazku obstarávalo postupom podprahovej zákazky. Išlo o: - informačné a vzdelávacie aktivity - poskytovanie právnych,   na zabezpečenie prípravy a implementácie operačných programov v gescii ministerstva výstavby a regionálneho rozvoja - propagáciu a reklamu implementácie operačných programov a súvisiacich odborných školení, konferencií a workshopov, zabezpečenie procesu verejného obstarávania Podľa obžaloby bola štátu spôsobená škoda 3 560 000 eur, čo bol podľa prokuratúry zisk konzorcia z uhradenej sumy 12 miliónov eur. "}
