{"url": "https://www.aktuality.sk/clanok/gjc3jd5/stvrtok-bude-pomerne-chladny/", "title": "Štvrtok bude pomerne chladný", "body": "Vo štvrtok bude oblačno až zamračené a na mnohých miestach dážď, prehánky, ojedinele aj výdatné zrážky. Na západe postupne zmenšovanie oblačnosti a zrážky ojedinele. Vyplýva to z aktuálnej prognózy meteorológov Slovenského hydrometeorologického ústavu (SHMÚ). Najvyššia denná teplota vystúpi na 11 až 16, v južnej polovici západného Slovenska a na juhozápade Banskobystrického kraja bude miestami do 18 stupňov. Teplota na horách vo výške 1500 m sa bude pohybovať okolo 6 stupňov. Zafúka slabý, na západe severozápadný vietor s rýchlosťou 3 až 8, v nárazoch ojedinele s rýchlosťou okolo 14 m/s (10 až 30, 50 km/h). "}
