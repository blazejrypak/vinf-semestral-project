{"url": "https://www.aktuality.sk/clanok/863066/v-mjanmarsku-pokracuju-masove-protesty-proti-vojenskemu-prevratu/", "title": "V Mjanmarsku pokračujú masové protesty proti vojenskému prevratu", "body": "Tisíce ľudí sa v nedeľu zhromaždili v Rangúne na protest proti pondelkovému vojenskému puču. Ani vypnutie internetu nedokázalo potlačiť pobúrenie ľudí nad uchopením moci zo strany armády od zvolenej líderky Aun Schan Su Ťij, píše agentúra AFP.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Demonštrácie v najväčšom mjanmarskom meste pokračujú už druhý deň po sebe. „Nezastavíme sa a neprestaneme prezentovať naše požiadavky až kým nezískame demokraciu. Preč s vojenskou diktatúrou,“ jeden z demonštrantov uviedol pre agentúru AFP. Ďalší niesli transparenty s nápisom: „Nechceme vojenskú diktatúru“. Demonštranti tromi prstami znázorňovali gesto, aké používali i protestujúci prodemokratického hnutia v Thajsku.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Mjanmarská armáda vyhlásila v pondelok štátny prevrat a zároveň s ním aj výnimočný stav, ktorý bude trvať jeden rok. Moc v krajine prevzal hlavný veliteľ armády Min Aun Hlain, ktorý ešte v pondelok večer oznámil nových členov vládneho kabinetu. Armáda zároveň zadržala Aun Schan Su Ťij, prezidenta Win Mjina a ďalších predstaviteľov Národnej ligy za demokraciu (NLD). Podľa Združenia pre pomoc politickým väzňom (AAPP) zadržali v Mjanmarsku v súvislosti s vojenským pučom viac ako 130 verejných predstaviteľov a poslancov. Armáda puč zdôvodnila podozreniami z podvodov, ktoré podľa nej sprevádzali novembrové parlamentné voľby, v ktorých drvivo zvíťazila NLD vedená práve laureátkou Nobelovej ceny za mier Su Ťij. K prevratu došlo v deň, keď sa mala konať ustanovujúca schôdza nového parlamentu. Mjanmarská vojenská junta vo štvrtok zablokovala sociálnu sieť Facebook. Tento krok zdôvodnila potrebou zamedzenia šírenia falošných správ a zaistenia stability krajiny. Podľa agentúry Reuters však ide o pokus o umlčanie aktivistov vystupujúcich proti prevratu v Mjanmarsku. V piatok vojenská junta zablokovala aj ďalšie sociálne siete, Twitter a Instagram; a v sobotu celý internet. "}
