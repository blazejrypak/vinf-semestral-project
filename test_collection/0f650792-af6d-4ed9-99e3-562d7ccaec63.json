{"url": "https://www.aktuality.sk/clanok/892045/severne-macedonsko-vyhostilo-ruskeho-diplomata/", "title": "Severné Macedónsko vyhostilo ruského diplomata", "body": "Severomacedónsky spravodajský portál MKD informoval, že ruský veľvyslanec bol na ministerstvo zahraničných vecí v Skopje predvolaný ešte 14. mája. V nóte, ktorú prevzal, sa píše, že uvedený diplomat musí územie Severného Macedónska opustiť do siedmich dní. Ruské veľvyslanectvo podľa agentúry TASS oznámilo, že mu nie sú známe dôvody vyhostenia ruského diplomata. Potvrdilo však, že prebralo nótu severomacedónskeho ministerstva zahraničných vecí, v ktorom mu vyhostenie ruského diplomata oznamuje. Ako uviedla agentúra Interfax, Rusko zvažuje protiopatrenia. "}
