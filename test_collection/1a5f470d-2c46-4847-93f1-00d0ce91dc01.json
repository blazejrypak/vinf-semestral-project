{"url": "https://www.aktuality.sk/clanok/897682/v-bielorusku-su-stovky-politickych-vaznov/", "title": "V Bielorusku sú stovky politických väzňov", "body": "Bieloruské ľudskoprávne centrum Viasna informovalo, že v máji bolo v politicky motivovaných trestných konaniach v Bielorusku vynesených najmenej 109 rozsudkov a zadržaných bolo vyše 300 ľudí.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Obhajcovia ľudských práv v Bielorusku nateraz evidujú 471 politických väzňov - podľa stavu k 1. júnu ich je o 99 viac ako pred mesiacom, informoval v utorok spravodajský portál Belsat. Viasna vo svojej bilancii represií v Bielorusku za mesiac máj uvádza aj incident s lietadlom spoločnosti Ryanair a následné zadržanie bieloruského novinára Ramana Prataseviča a jeho ruskej priateľky, ako aj policajnú prehliadku v sídle spravodajského webu TUT.by a zadržanie viacerých jeho zamestnancov. Aktivisti informovali, že „monitorovaním súdnych procesov sa potvrdili početné prípady porušenia práva obžalovaných na spravodlivý proces, ako aj porušovanie ich ďalších práv\". Viasna konštatovala, že masové zhromaždenia sa v Bielorusku v máji - v obave z represií bezpečnostných zložiek - nekonali, ale aj tak dochádzalo k zadržaniam občanov, napríklad za nosenie „neregistrovanej symboliky\", ktorou sa myslí bielo-červeno-biela kombinácia farieb, na verejných miestach, ale aj v bytoch či na súkromných pozemkoch. Aktivisti Viasny vyjadrili tiež znepokojenie nad „početnými prípadmi brutálneho zaobchádzania s ľuďmi, zadržiavanými alebo odsúdenými na trest odňatia slobody za účasť na pokojných zhromaždeniach\".  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  V správe Viasny sa píše, že v zariadeniach dočasného zadržania boli zámerne vytvorené nehumánne podmienky, ktoré možno „klasifikovať ako mučenie\". Správa sa tiež zmieňuje o politickom väzňovi Vitoľdovi Ašurakovi, pričom naznačuje, že jeho smrť vo väzenskom tábore nastala za „nevysvetliteľných okolností\". Pokiaľ ide o kauzu TUT.by, čo je najväčší nezávislý web v Bielorusku, Viasna ju považuje za „ďalší útok vedenia krajiny na nezávislú žurnalistiku, ktorého cieľom je zničenie jedného z najpopulárnejších a mienkotvorných internetových portálov\". Nezávislí odborníci sa domnievajú, že prípad TUT.by v skutočnosti povedie k likvidácii portálu ako mediálneho aj obchodného projektu a možno i k jeho prevzatiu úradmi. Viasna vo svojej správe konštatuje, že rovnako ako v predchádzajúcich mesiacoch, aj v máji boli „politicky motivované trestné kauzy hlavnou formou represie\". Z oficiálnych údajov vyplýva, že od začiatku kampane pred prezidentskými voľbami, ktoré sa v Bielorusku konali vlani v auguste, bolo začatých viac ako 3000 trestných konaní a zadržaných bolo vyše 34.000 ľudí - najmä za nepovolené zhromažďovanie. "}
