{"url": "https://www.aktuality.sk/clanok/897722/koronavirus-madari-povolili-miesat-davky-ockovacich-latok/", "title": "Koronavírus: Maďari povolili miešať dávky očkovacích látok", "body": "V Maďarsku povolili miešať rôzne druhy očkovacích látok v prípade, ak sa po podaní prvej dávky vakcíny objaví reakcia, ktorá odôvodňuje zmeniť druhú dávku. Podľa spravodajského servera ripost.hu o tom informovala v utorok v Budapešti šéfka Úradu štátnej zdravotnej služby (ÁNTSZ) Cecília Müllerová.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Podľa jej slov pri druhej dávke môže byť podaná iná vakcína, musí to byť však s vedomím lekára. Müllerová pripomenula, že v súčasnosti prebieha podávanie druhých dávok očkovacej látky, ale stále je možnosť sa zaregistrovať aj na očkovanie prvou dávkou. Poznamenala, že na jeseň treba rátať s možnosťou ďalšieho šírenia infekcie, preto vyzvala občanov, ktorí sa zatiaľ nezaočkovali, aby tak urobili.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Za posledný deň potvrdili v Maďarsku nákazu novým druhom koronavírusu 117 ľuďom, čím počet všetkých infikovaných od vypuknutia koronavírusovej pandémie stúpol na 806.206. V súvislosti s ochorením COVID-19 zomrelo ďalších 17 pacientov, počet obetí pandémie tak dosiahol 29.883. Zaočkovaných prvou dávkou vakcíny je 5.278.680 osôb, čo predstavuje 54 percent obyvateľov Maďarska. Obe dávky očkovacej látky dostalo doposiaľ 4.027.056 ľudí. "}
