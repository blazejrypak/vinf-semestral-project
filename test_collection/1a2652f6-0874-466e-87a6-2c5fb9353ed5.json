{"url": "https://www.aktuality.sk/clanok/652632/auto-vyletelo-pri-tuneli-borik-do-vzduchu/", "title": "Auto vyletelo pri tuneli Bôrik do vzduchu", "body": "Polícia Slovenskej republiky uverejnila na sociálnej sieti video z nehody osobného auta pred tunelom Bôrik medzi Mengusovcami a Jánovcami. Vodič v skorých ranných hodinách vletel na bok cesty a bočná zábrana ho vymrštila do vzduchu. Vodičovi sa po nehode nič vážne nestalo, dychová skúška bola negatívna. Príčina nárazu však zatiaľ nie je jasná. Vodič mohol dostať šmyk, aj mikrospánok. Mráz a sneženie vytvárajú na cestách horšie podmienky pre vodičov, preto by mali byť na cestách opatrnejší a mali by prispôsobiť jazdu situácii na cestách. "}
