{"url": "https://www.aktuality.sk/clanok/699706/pri-dopravnej-nehode-v-okrese-vranov-nad-toplou-vznikla-skoda-8000-eur/", "title": "Pri dopravnej nehode v okrese Vranov nad Topľou vznikla škoda 8000 eur", "body": "Škodu 8000 eur si vyžiadala dopravná nehoda dvoch osobných vozidiel, ku ktorej došlo v pondelok (10. 6.) v obci Soľ v okrese Vranov nad Topľou. TASR o tom informovala prešovská krajská policajná hovorkyňa Jana Ligdayová. Dychové skúšky na prítomnosť alkoholu v krvi, vykonané u oboch vodičov, boli negatívne. Okolnosti dopravnej nehody, jej presnú príčinu, ako aj mieru zavinenia účastníkov polícia vyšetruje. "}
