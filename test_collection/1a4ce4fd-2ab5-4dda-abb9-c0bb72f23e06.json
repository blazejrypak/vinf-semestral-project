{"url": "https://www.aktuality.sk/clanok/903516/spojene-staty-tlacia-na-spojencov-aby-repatriovali-bojovnikov-islamskeho-statu/", "title": "Spojené štáty tlačia na spojencov, aby repatriovali bojovníkov Islamského štátu", "body": "Minister zahraničných vecí Antony Blinken v pondelok naliehal na amerických spojencov, aby repatriovali svojich občanov, bývalých bojovníkov tzv. Islamského štátu, ktorí sú zadržiavaní v Sýrii. Informovala o tom agentúra AFP.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  USA odhadujú, že kurdskí bojovníci, spojenci Západu, zadržiavajú v táboroch na severe Sýrie približne 10-tisíc bojovníkov podozrivých z členstva v IS pochádzajúcich z rôznych krajín sveta. Ich domovské štáty často nejavia ochotu ich repatriovať. Blinken varoval, že v táboroch v Sýrii nemôžu zostať natrvalo. „Táto situácia je jednoducho neudržateľná. To nemôže trvať donekonečna,\" uviedol šéf americkej diplomacie na konferencii 83-člennej medzinárodnej koalície bojujúcej proti IS, ktorá sa konala v Ríme. Zdôraznil, že zajatých bojovníkov Islamského štátu a ich rodinných príslušníkov je potrebné repatriovať do domovských krajín, a tam ich prípady individuálne posúdiť a buď ich trestne stíhať alebo im pomôcť sa znovu začleniť do spoločnosti.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Proti výzvam na repatriáciu bývalých bojovníkov IS razantne vystupujú Francúzsko a Británia, ktoré sa obávajú návratu svojich zradikalizovaných občanov. Blinken ocenil Taliansko ako jednu z mála západoeurópskych krajín, ktoré takýchto svojich občanov repatriovalo. Ocenil aj postoj Kazachstanu, ktorý podľa neho umožnil návrat do vlasti 600 bojovníkom IS a ich rodinným príslušníkom. Ľudskoprávna organizácia Human Rights Watch (HRW) v marci uviedla, že Kurdmi vedené Sýrske demokratické sily (SDF) zadržiavajú v dvoch táboroch obohnaných ostnatým drôtom viac ako 63-tisíc žien a detí údajných bojovníkov Islamského štátu z viac ako 60 krajín sveta. "}
