{"url": "https://www.aktuality.sk/clanok/635810/neznamy-pachatel-poskodil-na-kezmarskom-sidlisku-osobne-auto/", "title": "Neznámy páchateľ poškodil na kežmarskom sídlisku osobné auto", "body": "Polícia rieši prípad poškodeného osobného auta na jednom zo sídlisk v meste Kežmarok. Ako vo štvrtok informoval prešovský krajský policajný hovorca Daniel Džobanik, neznámy páchateľ tak urobil počas noci z utorka (23.10.) na stredu (24.10.). Podľa jeho ďalších slov poškodil na aute svetlá, prednú masku a kapotu, blatník, ľavé spätné zrkadlo, dvere, zadný nárazník a tiež sklá. „Majiteľovi auta vznikla škoda vo výške najmenej 3500 eur,\" vyčíslil s tým, že polícia v Kežmarku začala v tejto súvislosti trestné stíhanie pre prečin poškodzovania cudzej veci. "}
