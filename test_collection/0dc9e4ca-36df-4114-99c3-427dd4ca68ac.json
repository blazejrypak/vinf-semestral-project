{"url": "https://www.aktuality.sk/clanok/668097/komentar-zola-mikesa-merkelova-zabojovala-aj-o-nase-auta-v-usa/", "title": "Komentár Zola Mikeša: Merkelová bojuje aj za automobilky zo Slovenska", "body": "Označiť Merkelovú za hlavnú postavu Bezpečnostnej konferencie v Mníchove nie je prehnané. A to nielen preto, lebo bola de facto hostiteľkou takmer 800 politikov z celého sveta a „hrala“ na domácej pôde. Podstatný bol jej   a spôsob, akým ho predniesla. Merkelová vyzliekla diplomatické rukavičky a natvrdo vyjadrila názory Nemecka, ktoré sa v mnohom líšia od tých amerických. Pre Slovensko najpodstatnejšou pasážou prejavu nemeckej kancelárky bola jej húževnatá obrana automobilov vyrábaných v Európe, a teda aj na Slovensku. Americké ministerstvo obchodu   tvrdí, že dovoz týchto áut predstavuje ohrozenie národnej bezpečnosti Spojených štátov. To umožňuje Donaldovi Trumpovi v priebehu 90 dní uvaliť na ne clá až vo výške 25 percent, ako zamýšľa. A tak by boli ohrozené pracovné miesta napríklad aj v bratislavskom Volkswagene, ktorý vyrába modely i pre americký trh.  „Sme hrdí na svoje autá, máme byť prečo na ne hrdí,“ uviedla Merkelová, pričom postup Američanov označila za zastrašovanie. A podotkla, že jedna z najväčších tovární, kde sa nemecké autá vyrábajú, sa nachádza práve v Spojených štátoch. Zároveň   čo by znamenalo stratu pracovných miest v USA. Už len fakt, že takto tvrdo odpovedala na utajovaný dokument USA, je niečo celkom nezvyčajné, a mimo diplomatického protokolu. Merkelová skritizovala aj americké vypovedanie zmluvy INF o raketách krátkeho a stredného doletu bez konzultácií s európskymi partnermi. „Je to pre nás zlá správa...veď ide o dokument, ktorý sa týka bezpečnosti Európy,“ uviedla (asi 8. minúta   ). Zároveň však vyjadrila pochopenie pre vypovedanie zmluvy, lebo Rusko ju roky porušovalo. Riešením by ale podľa nej mal byť po vznik novej dohody, do ktorej by boli zapojené všetky dotknuté krajiny, vrátane Európy, ale aj Číny.  Celkovo, Bezpečnostná konferencia v Mníchove len ukázala   . A to aj čo sa týka jednostranného rozhodnutia Spojených štátov stiahnuť svoje vojská zo Sýrie či Afganistanu. Aj to Merkelová kritizovala.  Merkelovej odkaz podľa   i na túto tému bol viac než jasný: všetko je o konzultáciách a spolupráci na základe multilateralizmu. Nemecká kancelárka za polhodniku svojho vystúpenia dokázala, že ona i Európa sú k dialógu pripravené. Ten je však možný len v prípade, ak má oň záujem aj druhá strana. V tomto prípade USA a Donald Trump. "}
