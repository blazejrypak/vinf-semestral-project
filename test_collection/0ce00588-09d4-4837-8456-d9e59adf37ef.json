{"url": "https://www.aktuality.sk/clanok/kmjzz6t/komentar-petra-bardyho-kovacik-s-dobrym-srdcom-je-problem/", "title": "Komentár Petra Bárdyho: Kováčik s dobrým srdcom je problém", "body": "Keď občianske združenie VIA IURIS   v období od januára 2015 do mája 2016 46 výberových konaní na sudcov okresných súdov, na ktorých sa zúčastnilo 563 uchádzačov, až tretina vymenovaných mala v justícii blízku rodinnú, príbuzenskú osobu. No a podľa   mal v roku 2018 každý štvrtý sudca príbuzného pracujúceho na súde alebo ministerstve. Keď sme v máji minulého roku robili  , ktorá sa mimochodom od roku 2008 venuje systému justície, na jednoduchú otázku týkajúcu sa schopnosti sudcov kontrolovať svoju profesionalitu, nestrannosť, etiku a odbornosť odpovedala veľmi priamo: „Mnohé veci treba ešte preveriť. Sú tam vážne podozrenia z korupcie. Pokiaľ ide o otázku mafiánskeho štátu, myslím si, že sme krajina, ktorá v jednotlivých profesiách vykazuje znaky mafiánskych praktík. O to bolestivejšie je, pokiaľ sa to deje v profesiách, ktoré majú zabezpečovať spravodlivosť – polícia, prokuratúra, súdy.“ No a potom si vypočujete z úst bývalého generálneho prokurátora Jaromíra Čižnára, na súde s väzobne stíhaným bývalým špeciálnym prokurátorom Dušanom Kováčikom, že Kováčik má dobré srdce. Pri týchto slovách sa pripomenul  , v ktorom pani z horehronského Telgártu spomínala na mafiánskeho bosa Mikuláša Černáka slovami: „Bol milý. Dobrý a čestný chlap. Robil takého šoféra, vozil ľudí po dedine. Pomáhal, dokonca aj Rómom. Dal peniaze. Svojmu bývalému spolužiakovi daroval kuchynskú linku a nepýtal nič. On vôbec nebol taký, žeby sa obrátil proti druhému človeku.“ Kým v prípade pani z Telgártu zrejme ovplyvnil úsudok o človeku, ktorému dokázali vyše desať vrážd, nejaký pozitívny sentiment, nedostatok informácií a možno strach, od Jaromíra Čižnára ako od bývalého Kováčikovho šéfa a najvyššieho predstaviteľa prokuratúry, jedného z pilierov spravodlivosti, by sme mohli čakať viac. Mohli. Keby to nebol Čižnár a keby sa to netýkalo Kováčika. Menej ako Čižnár dokázal v prípade vyšetrovania údajnej korupčnej činnosti Dušana Kováčika už len Robert Fico. Ten, zrejme poučený svojou dobou, hovorí o Kováčikovi ako o obeti spiknutia a politickom väzňovi. Slovenská justícia bola, a ešte stále je, rodinná firma, v ktorej pracujú rodinní príbuzní, kamaráti a bývalí spolužiaci. Mnohí pripravení kryť sa navzájom a robiť si alibi. Keď bývalý generálny prokurátor povie o bývalom špeciálnom, že má dobré srdce, to nehovorí nič o jeho profesionalite, o zlyhaniach, o možnej korupcii, o prípadnom zneužívaní funkcie. Nič o jeho odbornosti a profesionálnej reputácii. Je to len snaha kryť mu chrbát. Dušan Kováčik môže mať dobré srdce a Mikuláš Černák mohol voziť ľudí po dedine. Ale to nemá nič spoločné s tým, že bývalý prokurátor mal podľa   zneužívať svoju funkciu a vynášať zločineckej skupine informácie o vyšetrovaných prípadoch, čím „vyvíjal činnosť, ktorá minimálne sťažovala dokumentovanie trestnej činnosti tejto skupiny a smerovala k zachovaniu existencie a celistvosti skupiny“, a že Černák bol mafián. Už je skutočne takmer 30 rokov, čo čakáme, že súdna a advokátska samospráva začne sama iniciovať očistný proces a nebude chrániť skorumpovaných sudcov, prokurátorov a advokátov vo vlastných radoch. Že to nebude rodinná firma, kde sa navzájom kryjú, ochodujú s informáciami a rozsudkami. Pokiaľ sme ochotní veriť tomu, že k tejto očiste dochádza, musia nám pripadať vyjadrenia Jaromíra Čižnára aj Roberta Fica ako snaha zmeniť tento trend. Ako ochota prehliadať, akceptovať či dokonca schvaľovať správanie jednotlivcov, ktoré spôsobilo deštrukciu slovenskej spravodlivosti. Takýto stav logicky nevyhovuje poctivým ľuďom dodržujúcim zákony a právo. Chaos a nefunkčnosť potrebujú tí, ktorí prekročili tenkú hranicu a prešli na druhú stranu. "}
