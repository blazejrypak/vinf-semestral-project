{"url": "https://www.aktuality.sk/clanok/467533/povodne-vzali-zivot-dvom-slovakom/", "title": "Povodne vzali život dvom Slovákom", "body": "Dnes ráno sme informovali, že   . Tá, žiaľ, nebola jediná. O život prišiel ešte jeden človek, ktorého sa aj napriek snahe záchranárov nepodarilo oživiť. Aktuality.sk o tom informoval krajský hovorca žilinských policajtov Radko Moravčík. „Pred 17.00 hodinou v obci Hvozdnica v okrese Bytča bol vo vode miestneho potoka nájdený 56 ročný muž (z okresu Bytča), ktorého sa, žiaľ, aj napriek snahe záchranárov už nepodarilo oživiť,“ uviedol. Obhliadajúci lekár podľa neho za účelom zistenia presnej príčiny smrti muža nariadil zdravotno-bezpečnostnú pitvu. Kysuckonovomestskí policajti boli včera vyslaní na preverenie oznámenia do obce Ochodnica. „Po stupe motorového vozidla do vodného toku mal jednu osobu z vozidla strhnúť prúd vody,“ tvrdí hovorca. Policajti po príchode na miesto začali podľa neho okamžite prehľadávať okolie, kde sa vozidlo nachádzalo, aby vypátrali 59-ročného muža (z okresu Kysucké Nové Mesto), ktorého mal strhnúť prúd vody. Moravčík doplnil, že muža sa ani po maximálnom úsilí nepodarilo, ani za pomoci ostatných záchranných zložiek vypátrať. Následne bolo zistené, že pri udalosti mal byť aj 40-ročný muž a obaja mali vyskočiť z vozidla, ktoré začal unášať prúd vody. „59-ročného muža mal strhnúť silný prúd vody. 40-ročný muž sa ho mal snažiť vytiahnuť, ale už sa mu to nepodarilo. Jeho samého museli vytiahnuť z potoka miestni občania. Žiaľ v sobotu 29. apríla pred siedmou hodinou ráno bol v potoku v obci Ochodnica nájdený 59-ročný muž bez známok života,“ skonštatoval. Obhliadajúci lekár predbežne vylúčil cudzie zavinenie a za účelom zistenia presnej príčiny smrti muža nariadil zdravotno-bezpečnostnú pitvu. Polícia žiada občanov, aby v žiadnom prípade nehazardovali so svojím životom a nevstupovali do rozvodnených tokov. "}
