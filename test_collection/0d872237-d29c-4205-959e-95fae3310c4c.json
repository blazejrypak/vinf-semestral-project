{"url": "https://www.aktuality.sk/clanok/875309/nemci-sa-obavaju-ruskych-dezinformacii-pred-volbami/", "title": "Nemci sa obávajú ruských dezinformácií pred voľbami", "body": "Nemecko sa obáva, že sa počas kampane pred septembrovými parlamentnými voľbami stane cieľom dezinformácií zo strany Ruska. V piatkovom rozhovore pre stanicu Deutsche Welle to uviedol nemecký minister zahraničných vecí Heiko Maas, ktorý takéto praktiky označil za „absolútne neprijateľné\".  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  „Cielené ovplyvňovanie a dezinformačné kampane zo strany Ruska sa musia skončiť. A ak nie, budeme sa proti nim brániť,\" povedal Maas. Dodal, že verí tomu, že skúsenosti s takýmito krokmi Moskvy z minulosti zabránia tomu, aby sa zopakovali pri voľbách do Spolkového snemu. „Bránime sa voči tomu, ale samozrejme očakávame, že to skončí,\" citovala Maasa agentúra AFP.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Nemecko bolo v posledných rokoch hlavným cieľom ruských dezinformačných kampaní a kybernetických aktivít spomedzi všetkých členských štátov Európskej únie. Vyplýva to zo správy Európskej služby pre vonkajšiu činnosť (ESVČ), ktorú zverejnili minulý týždeň v Bruseli. Od roku 2015 sa objavilo viac než 700 prípadov šírenia dezinformácií voči Nemecku. Tieto aktivity sa podľa správy znásobili po tom, čo Rusko obvinilo Nemecko, že počas predsedníctva v Rade EÚ od júla do decembra 2020 vyvíjalo na Kremeľ nátlak prostredníctvom sankcií. Hoci nemecká kancelárka Angela Merkelová vždy zdôrazňovala, že je dôležité viesť dialóg s ruským prezidentom Vladimirom Putinom, vlani v máji v parlamente vyhlásila, že Berlín má jasné dôkazy, že kybernetické útoky Ruska sa zamerali i na jej osobu. Napätie medzi Nemeckom a Ruskom sa zvýšilo v posledných mesiacoch aj v súvislosti s otravou ruského opozičného politika Alexeja Navaľného. "}
