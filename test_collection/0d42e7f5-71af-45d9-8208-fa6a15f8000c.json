{"url": "https://www.aktuality.sk/clanok/241750/najvacsia-zima-na-zemi-neuveritelnych-minus-93-2-stupna-celzia/", "title": "Najväčšia zima na Zemi. Neuveriteľných mínus 93,2 stupňa Celzia!", "body": "Najchladnejšie miesto sa nachádza na Antarktíde a namerali tam mínus 93,2 stupňa Celzia. Na hrebeni Východoantarktickej plošiny objavili trhliny, kde sa istý čas nehýbe vzduch. Tie zamerali satelitom a čakali na výsledky. „Takto nízke teploty si je veľmi ťažké predstaviť,“ cituje   Teda Scambosa z amerického národného úradu pre výskum ľadu a snehu. „Spôsob, akým sa to dá predstaviť, je ten, že je to tak chladné pod bodom mrazu, ako je vriaca voda horúca nad bodom mrazu.“ Nový teplotný rekord je podľa neho o 50 stupňov nižší, ako je teplota na Aljaške a Sibíri. Vedci zistili, že rekordne nízke teploty sú na Antarktíde v tmavých zimných mesiacoch pri vysokých nadmorských výškach, na miestach, kde je suchý a čistý vzduch. Tomuto výskumu pomocou satelitov sa doktor Scambos s kolegami venujú asi 30 rokov a za ten čas zaznamenali viacero významných úspechov. Napriek tomu, že rekord bol zaznamenaný 10. augusta 2010, výsledky meraní zverejnili na včerajšom zasadnutí Americkej geofyzikálnej únie. \\/p>\\r\\n "}
