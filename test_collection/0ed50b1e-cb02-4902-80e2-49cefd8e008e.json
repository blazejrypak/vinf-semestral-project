{"url": "https://www.aktuality.sk/clanok/395631/komentar-zola-mikesa-merkelova-fico-a-teroristi/", "title": "Komentár Zola Mikeša: Merkelová, Fico a teroristi", "body": "Časopis Der Spiegel informoval, že   , ktorý plánoval útok proti štátnym inštitúciám v Kolíne. Potenciálneho teroristu, bývalého bankového úradníka, naverbovala nemecká tajná služba v apríli 2016. Úlohou tohto agenta-teroristu bolo sledovať práve radikálnu islamistickú scénu v Nemecku. Počas výkonu svojej funkcie ale tento nováčik v jednom čete s iným „islamským teroristom\" v Nemecku prezradil, že on „je vlastne ich“ a ponúkol mu pomoc pri plánovaní teroristických útokov. Ten druhý „islamský terorista\" na čete bol však sám skúsený agent nemeckej tajnej služby, nasadený práve na sledovanie svojich kolegov-nováčikov. Tento prípad teda dokazuje, že nemecká tajná služba má minimálne dvojstupňovú kontrolu, ktorá má odhaliť zradcov v jej radoch.  V porovnaní so Slovenskom je to priepastný rozdiel. Vyjadrenia premiéra Roberta Fica o kontrole každého moslima sú známe. No zjavne sa mu s tou kontrolou veľmi nedarilo a nedarí.  Lebo známe sú aj prípady slovenských expanzných zbraní, ktoré už od roku 2012 skončili v rukách teroristov. Len obchod v Partizánskom   . Pritom teroristi použili zbrane legálne kúpené na Slovensku minimálne pri troch teroristických útokoch v Európe. A ani posledné zmeny v slovenskom zákone podľa nemeckých odborníkov nezabránia prerábaniu expanzných zbraní z nefunkčných na funkčné – podľa  Takže zatiaľ dve vlády Roberta Fica nedokázali dostať pod kontrolu predaj expanzných zbraní do rúk európskych islamistov. Slovensko už niekoľko rokov fungovalo – a naďalej možno aj funguje – ako zásobáreň zbraní pre teroristov zo západnej Európy.  Resumé? Veľmi krátke a veľmi jasné. Prínos vlády Roberta Fica a Angely Merkelovej k rozšíreniu islamského terorizmu v Európe je neporovnateľný. Bohužiaľ, v neprospech Slovenska. "}
