{"url": "https://www.aktuality.sk/clanok/831070/shmu-pri-zrazkach-sa-opat-mozu-zdvihnut-hladiny-tokov/", "title": "Výstraha: Pri zrážkach sa opäť môžu zdvihnúť hladiny tokov", "body": "Zrážky s úhrnom 15 až 30 mm možno na území celej SR očakávať aj počas nasledujúcich 24 hodín. Informuje o tom Slovenský hydrometeorologický ústav (SHMÚ), ktorý od 18.00 h do rovnakého času v piatok (16. 10.) vydal pre celé Slovensko výstrahu pred dažďom 1. stupňa. \"Vzhľadom na spadnuté zrážky z predchádzajúceho obdobia, vysoký stupeň nasýtenosti povodí i súčasný vysoký stav vodnej hladiny na tokoch očakávame prechodne opätovný vzostup vodných hladín,\" uviedli meteorológovia. Na veľkej časti územia SR pretrvávajú aj hydrologické výstrahy pred povodňami. V okresoch horného Záhoria, hornej Nitry, takisto v okresoch Nové Zámky a Košice-okolie v povodí Hornádu platia výstrahy najvyššieho 3. stupňa. "}
