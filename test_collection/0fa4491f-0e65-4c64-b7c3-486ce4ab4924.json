{"url": "https://www.aktuality.sk/clanok/148967/madarsko-extremisticky-jobbik-zaostava-za-vladnou-mszp-uz-iba-o-jedno-percento/", "title": "Maďarsko: Extrémistický Jobbik zaostáva za vládnou MSZP už iba o jedno percento", "body": "Do parlamentu by sa nedostali ďalšie strany. Z prieskumu, ktorý zverejnil dnes maďarský denník Népszabadság, ďalej vyplýva, že otázkou nie je, kto vyhrá v apríli parlamentné voľby v Maďarsku, ale či Fidesz dosiahne dvojtretinovú väčšinu.  Kým po voľbách do Európskeho parlamentu 43 percent opýtaných povedalo, že by bolo výhodné, keby získala niektorá strana dvojtretinovú väčšinu, v októbri tento pomer respondentov stúpol na 47 percent. Z nich však iba 33 percent sympatizuje s Fideszom.  Pomer tých, ktorí považujú Gordona Bajnaiho za vhodného premiéra na riešenie krízy v krajine, stúpol z aprílových 29 percent na terajších 34 percent. Na otázku, či by chceli, aby sa do politickej elity vrátil expremiér Ferenc Gyurcsány, odpovedalo záporne 83 percent a iba deväť percent respondentov kladne. "}
