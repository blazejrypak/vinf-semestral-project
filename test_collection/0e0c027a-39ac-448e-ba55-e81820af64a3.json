{"url": "https://www.aktuality.sk/clanok/871487/tyzden-vo-svetovych-mediach-kto-zachrani-slovensko-pred-matovicom/", "title": "Týždeň vo svetových médiách: Kto zachráni Slovensko pred Matovičom?", "body": "Články o Slovensku v zahraničných médiách možno rozdeliť do dvoch skupín. Tie prvé popisujú stav koaličnej krízy a tie druhé hľadajú príčinu, prečo k tejto kríze došlo. Či už sú z Nemecka alebo Česka, odpoveďou je stále jedno meno: Igor Matovič. Je tomu tak aj v článku českého webu Irozhlas.cz pod titulkom   . Autorka tvrdí, že Slováci si pred rokom želali zmenu, teraz však vidia, že tú zmenu si predstavovali inak.  „Po roce je jeho bilance v čele státu rozporuplná. Z vítězných 25 procent má dnes strana OĽANO podporu 10 procent občanů. Jeho voliči jsou zklamaní, anebo je jejich volba slušně řečeno mrzí,“ uvádza český web. Ukázalo sa, že Matovič a spol. na vládnutie nedozreli, čo autorka dokumentuje aj ich neochotou ospravedlniť sa v prípade plagiátorských káuz. V prípade koronakrízy sa zas Matovič považuje za obeť, pričom však obete ležia v nemocnicicach a na cintorínoch. Web nemeckej verejnoprávnej televízie Tagesschau.de v článku   spomína taktiež veľké očakávania, ktoré Slovensko do Matoviča vkladalo. Dôvod sklamania vidí v nekompetentnosti premiéra a ľudí, ktorými sa obklopil. „ Matovič platil vždy za politického klauna, slovenskú verziu Beppe Grilla,“ uvádza autor analýzy. Jeho volebný úspech bol založený na prísľuboch boja s korupciou a potrestaní vrahov Jána Kuciaka. Kým v tomto boji možnou priznať Matovičovi aké-také úspechy, koronakriza „nemilosrdne odhalila všetky slabiny jeho vlády“. Za zásadnú chybu považuje autor masívne testovanie, ktoré krajinu nezachránilo pred lockdownom, ale naopak zvýšilo mobilitu a testy sa ukázali ako nepresné. Ďaľšou chybou je prijímanie rozhodnutí zo dňa na deň, čo spôsobuje, že obyvateľstvo potom opatrenia nedodržuje. Oba články v závere pripomínajú, že Matovič si väčšinu opatrení presadil v sporoch s expertmi či koaličnými partnermi. Potlačil autority, ku svojim partnerom sa správal „mentorsky“. To len ešte viac zvyšuje jeho osobnú zodpovednosť za stav, v ktorom sa dnes krajina nachádza. Nemecký web tak končí sarkastickým odporúčaním v duchu, aby otvoril aspoň kostoly, lebo jediným riešením pre obyvateľov je aj tak iba modliť sa. Česká autorka zas konštatuje, že: „Matovič se před loňskými volbami stylizoval do role spasitele, který zachrání Slovensko. Skoro by se po teď po dvanácti měsících jeho vládnutí nabízela otázka, kdo zachrání Slovensko před dalším Matovičovým působením. “ Presné, niet čo dodať. Christa Wirthumerová-Hocheová, predsedkyňa správnej rady Európskej liekovej agentúry (EMA) vyjadrila v pondelok názor, že krajiny by nemali udeľovať výnimky na očkovanie Sputnikom V, kým agentúra nepreskúma jej účinnosť a bezpečnosť. Na toto jej vyhlásenie reagovali v utorok podľa   ruskí vývojcovia vakcíny a vyzvali EMA na ospravedlnenie. „ Požadujeme verejné ospravedlnenie od predstaviteľky agentúry za jej negatívne vyjadrenia voči štátom, ktoré priamo schválili Sputnik V,“ uvádza sa v tweete, ktorý agentúre adresovali. Rusi sa snažia rozpútať búrku v pohári vody. Ak by štáty očkujúce Sputnikom chceli od agentúry ospravedlnenie, ozvali by sa sami. Názor, ktorý EMA vyjadrila však pre nich nie je záväzný, Maďarsko napríklad kvôli nemu očkovanie nezastavilo. Snaha vyhrotiť situáciu tak Rusov usvedčuje, že vakcínu skutočne považujú za spôsob, ako vraziť klin medzi členské štáty a vrccholné orgány EÚ.   „šéfke“ EMA je dôkazom, že v prípade naivných a menej múdrych lídrov sa im to darí. V Nemecku silnie škandál dvoch poslancov CDU/CSU, ktorí zarobili na dodávkach respirátorov. Nikolas Löbel (CDU) čelí kritike, že jeho firma zarobila 250 000 eur na sprostredkovaní kontraktu respirátorov dodaných do Badenska-Württemberska. Georg Nüsslein (CSU) zas profitoval na nákupe respirátorov pre Bavorsko. Obaja poslanci po prevalení škandálu oznámili, že v nasledujúcich voľbách do Bundestagu už nebudú kandidovať. Denník   sa však pýta, ako je vôbec možné, že v čase pandemickej krízy sa dá zarábať na sprostredkovaní dodávok základných potrieb boja proti koronavírusu. Autor kladie vinu spolkovej vláde, ktorá neprijala zákony, aby tomu zabránila. Voliči však vystavia účet pravdepodobne priamo CDU/CSU už v tohtotýžňových krajinských voľbách, ktoré sa konajú v dvoch spolkových krajinách, vrátane Badenska-Württemberska. Problémovým premiérom sme začínali a budeme ním aj končiť. Tentokrát však pôjde o thajského predsedu vlády Prayuth Chan-ochu, ktorý si vybral originálny spôsob, ako sa vysporiadať s nepríjemnými otázkami novinárov. Na   je možné vidieť, ako po otázke ohľadne možnej rekonštrukcie vlády vstane od stola, tvár mu skriví grimasa a potom začne žurnalistov v prvej rade striekať dezinfekciou. Predtým ešte stihol vysvetliť, že novinár sa otázku ani nemal pýtať. Na rozdiel od nášho premiéra, ten thajský však má za sebou vojenskú minulosť, bol armádnym veliteľom a do čela vlády sa dostal po puči v roku 2014. Máme šťastie, že sme demokratickou krajinou v lone EÚ, a tak sa náš premiér miesto ráznych činov uspokojí nadávkami do múdrosráčov. Zatiaľ. "}
