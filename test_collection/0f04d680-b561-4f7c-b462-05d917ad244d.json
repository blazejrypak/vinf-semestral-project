{"url": "https://www.aktuality.sk/clanok/843532/v-kauze-velky-slavkov-vyhlasi-sud-dalsi-rozsudok-na-konci-novembra/", "title": "V kauze Veľký Slavkov vyhlási súd ďalší rozsudok na konci novembra", "body": "V kauze Veľký Slavkov, v ktorej je Slovenský pozemkový fond (SPF) žalovaný o náhradu škody za takmer 100 miliónov eur plus úroky z omeškania, vyhlási Krajský súd v Prešove ďalší rozsudok. Informoval o tom hovorca SPF Martin Kormoš.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Spresnil, že Krajský súd v Prešove v pondelok 30. novembra vyhlási rozsudok, ktorým rozhodol o odvolaní žalobcu Digital Floor LTD podanom voči rozsudku Okresného súdu v Prešove z 21. októbra 2019.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Týmto rozsudkom podľa Kormoša prvostupňový súd v celom rozsahu zamietol žalobu spoločnosti Digital Floor LTD o náhradu škody vo výške takmer 16 miliónov eur s príslušenstvom, čím SPF ako žalovanému priznal plný procesný úspech vo veci. Žalobca sa proti tomuto rozsudku odvolal. Keďže o podanom odvolaní podľa Kormošových informácií rozhodoval Krajský súd v Prešove bez nariadenia pojednávania, obsah rozsudku bude známy až po jeho verejnom vyhlásení. Vyhlásenie rozsudku sa uskutoční na Krajskom súde v Prešove o 9.21 h s možnosťou účasti verejnosti. "}
