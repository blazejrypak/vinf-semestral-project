{"url": "https://www.aktuality.sk/clanok/311764/komentar-zola-mikesa-usa-by-mali-vydat-identitu-hackerov-ceskeho-premiera/", "title": "Komentár Zola Mikeša: USA by mali vydať identitu hackerov českého premiéra", "body": "Skutočnosť, že   je školáckou chybou. Web White Media, ktorý jeho emaily na svojej stránke vyvesil, dostal v oficiálnych médiách zadarmo priestor, o akom doteraz ani nesníval. Plakať nad amatérizmom politikov asi nemá zmysel – zaujímavejšia je otázka, čo hackeri ukradli, kto za nimi stojí a či sa dá voči nim vôbec niečo podniknúť. Podľa doteraz zverejnenej komunikácie je český premiér viac-menej čistý.   nie je z jeho strany nič obzvlášť závadné. Že jeden z jeho poradcov dosť tvrdo tlačí na organizátorov výskumu verejnej mienky je asi najzávažnejšia informácia. Poodhaľuje totiž viac zákulisie takýchto prieskumov než dokumentuje nejaký Sobotkov prešľap. Čo sa výberu riaditeľa Českého rozhlasu týka, ani v tomto prípade asi nikto nie je tak naivný, aby práve po zverejnení emailov prišiel o nejaké zbytočné ilúzie. Problémom v tejto oblasti teda zostáva zrejme teda iba otázka, koľko toho hackeri ešte majú, koľko mailov ešte nezverejnili, čo v nich je a na čo to chcú použiť. Ale to už vlastne naznačili, keď sa začali vyhrážať zverejnením všetkých emailov v prípade, ak   . Je v tých ďalších mailoch teda nejaký explozívny obsah, ktorým by bol český premiér vydierateľný? A kto by mal záujem ho vydierať? Česká polícia pracuje podľa viacerých českých médií s tromi hypotézami. Sobotku hackli buď skutočne neonacisti, alebo nejaký jeho konkurent, no nie je vylúčená ani verzia, že na rozkolísaní situácie v ČR malo záujem Putinovo Rusko. V tejto súvislosti je zaujímavé, ako agilne sa témy chopil jeden český web uverejňujúci názory často vo vzácnej zhode so záujmami Kremľa. Šéfredaktor webu z uvrejnených mailov britko usúdil, že česká vláda je údajne ovládaná okrem iného „Bruselom, neziskovkami, charitami a šíbrami o ktorých by ste si ani bicykel neopreli“. Nuž, podobné pocity môžu mať niektorí slušní ľudia zas pri človeku, čo stál pri vzniku White Media. Je ním slovenský neonacista Igor Mižák, ktorý je na úteku pred slovenskou políciou kvôli podpore extrémistických hnutí. Mižák žijúci teraz pravdepodobne v Austrálii však súčasné kontakty s webom White Media registrovaným v Kalifornii popiera. Kto je skutočne Ron Thomas, na ktorého je web v USA napísaný, to sa zatiaľ nevie. Skutočných prevádzkovateľov White Media totiž doteraz chránil zákon o slobode slova. V USA šírenie de facto akýchkoľvek názorov – i tých xenofóbnych – nie je trestným činom. České orgány po hacknutí Sobotkovho mailu opätovne požiadali americkú stranu o spoluprácu a zistenie identity skutočných prevádzkovateľov White Media. Bude zaujímavé sledovať, ako sa k tejto žiadosti postavia orgány štátu, ktorý tak pasie po Snowdenovi a kde by určite radi „privítali“ aj Juliana Assangea. Nevydať Čechom identitu prevádzkovateľov webu White Media by v týchto súvislostiach pôsobilo dosť čudne. Minimálne ako dvojaký meter na jeden a ten istý trestný čin. "}
