{"url": "https://www.aktuality.sk/clanok/858356/ivan-korcok-odsudil-prenasledovanie-novinarov-v-bielorusku/", "title": "Ivan Korčok odsúdil prenasledovanie novinárov v Bielorusku", "body": "Minister zahraničných vecí a európskych záležitosti SR Ivan Korčok na piatkovom zasadnutí Bezpečnostnej rady OSN odsúdil prenasledovanie novinárov a predstaviteľov bieloruských médií, ktoré sa výrazne zintenzívnilo od minuloročných prezidentských volieb v krajine. TASR o tom informoval tlačový odbor Ministerstva zahraničných vecí a európskych záležitostí SR (MZVEZ SR).  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Na podujatí, ktoré na tému slobody médií v Bielorusku zorganizovalo Estónsko, vystúpili aj líderka bieloruskej opozície Sviatlana Cichanovská a viacerí novinári z bieloruských a zahraničných médií. Šéf slovenskej diplomacie, ako aj zástupcovia viacerých ďalších krajín sa pripojili prostredníctvom telemostu. „Masové zatýkania novinárov a pokračujúce systematické represálie voči médiám ešte viac vzďaľujú Bielorusko od demokratickej Európy,\" vyhlásil Korčok.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Ako ďalej uviedlo MZVEZ SR, Slovensko podporuje občiansku spoločnosť a slobodu médií v Bielorusku a je pripravené naďalej prispievať k mierovému a demokratickému riešeniu súčasnej krízy. Slovensko sa aktívne angažuje v podpore nezávislej žurnalistiky a silnej občianskej spoločnosti v krajine. Na pomoc Bielorusku vláda vyčlenila 250.000 eur, ktoré sú určené na konkrétne iniciatívy na ochranu ľudských práv a demokracie. „Medzinárodné spoločenstvo nemôže mlčať, keď sú ľudské práva zásadne porušované. Opakujem svoju výzvu Bielorusku na začatie otvoreného a inkluzívneho dialógu s cieľom obnoviť zásady právneho štátu a demokracie v spolupráci s občianskou spoločnosťou, medzinárodnou komunitou a pod drobnohľadom médií. Bielorusko má povinnosť vytvoriť novinárom bezpečné prostredie bez zastrašovania a obťažovania,\" dodal šéf slovenskej diplomacie. Od augustových prezidentských volieb v krajine zadržali najmenej 373 novinárov, pričom mnohí z nich sa stretli s mučením či vyhrážkami smrťou. Výkon ich práce je obmedzovaný obmedzeným prístupom na internet, bránením vstupu na stránky nezávislých médií a odoberaním akreditácií vrátane akreditácií zahraničných novinárov. Podľa novinárskej organizácie Reportéri bez hraníc (RSF) je Bielorusko najnebezpečnejšou európskou krajinou pre novinárov, dodal rezort. "}
