{"url": "https://www.aktuality.sk/clanok/147871/polsko-vyciny-pocasia-maju-prvu-obet/", "title": "POĽSKO: Výčiny počasia majú prvú obeť", "body": "Sneženie a silný vietor zanechali asi štvrť milióna ľudí bez elektrickej energie. Najhoršia situácia je v okolí hlavného mesta Varšava a na pobreží Baltského mora. Poľskí meteorológovia vydali varovanie pred prudkou búrkou, ktorá má poľské Pobaltie zasiahnuť v najbližších hodinách s vetrom o sile vyše 100 km/hod. Na celom území Poľska vo štvrtok sneží alebo padá dážď so snehom a fúka silný vietor. Hasiči za posledné dva dni absolvovali niekoľko tisíc výjazdov, pričom najčastejšie odstraňovali popadané stromy z ciest a železničných tratí. Niektoré cesty museli uzavrieť, najmä v oblasti poľských Tatier.  "}
