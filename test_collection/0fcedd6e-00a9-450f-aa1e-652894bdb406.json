{"url": "https://www.aktuality.sk/clanok/237534/fakulta-informatiky-pevs-je-sucastou-medzinarodneho-projektu/", "title": "Fakulta informatiky PEVŠ je súčasťou medzinárodného projektu", "body": "Cieľom projektu je nájsť optimálne senzorové riešenie inteligentnej diaľkovej starostlivosti pre dym v komíne domácností a online pripojenie na smartfóny a tablety s okamžitou signalizáciou v prípade poruchy. Téma je ukážkou využitia aplikovanej technológie IKT zameranej na inteligentnú domácnosť, kde vďaka automatizovaným online systémom je možné riešiť krízové situácie okamžite. Problémy spôsobuje najmä starnúca populácia vo vyspelých krajinách a krízové situácie spôsobené vyšším vekom (zábudlivosť, slabší sluch, pomalšie reakcie). Fakulta informatiky PEVŠ vyvinie webstránku pre podporu mobility a plán mobility, realizuje kick off míting projektu, v spolupráci s National Chiao-Tung University (NCTU – najlepšie akademické pracovisko v oblasti informatiky na Taiwane) vyvinie kompresné algoritmy pre senzorové siete, bude sa podieľať na demonštrácii systému a bude zabezpečovať koordináciu jednotlivých aktivít. Fakulta informatiky PEVŠ tak pokračuje v línii svojho praktického zamerania, kde štúdium nie je len záležitosťou získania diplomu, ale priameho naviazania na riešenie konkrétnych problémov z praxe, v ktorých sú využiteľné informačné technológie. "}
