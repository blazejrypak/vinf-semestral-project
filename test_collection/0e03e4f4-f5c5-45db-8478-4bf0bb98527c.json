{"url": "https://www.aktuality.sk/clanok/889334/putin-i-merkelova-si-pripomenuli-vyrocie-konca-druhej-svetovej-vojny-v-europe/", "title": "Putin i Merkelová si pripomenuli výročie konca druhej svetovej vojny v Európe", "body": "Ruský prezident Vladimir Putin zaslal ostatným členom Spoločenstva nezávislých štátov (SNŠ) blahoželanie k ich úlohe pri víťazstve spojencov nad nacistickým Nemeckom v druhej svetovej vojne.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Šéf Kremľa v liste zároveň vyzval na „bratské priateľstvo a vzájomnú pomoc\" s cieľom upevniť ich budúce vzťahy. Tento odkaz bol doručený v sobotu, keď západná Európa oslavuje 76. výročie konca vojny, a pred vojenskou prehliadkou v Moskve, ktorá sa uskutoční 9. mája pri príležitosti ruského Dňa víťazstva. Nemecká kancelárka Angela Merkelová si ukončenie vojny pripomenula statusom na sociálnej sieti Twitter. „Našou večnou zodpovednosťou zostáva udržiavať pri živote spomienku na milióny ľudí, ktorí prišli o život v časoch národnosocialistickej tyranie,\" napísala. K nacistickým zločinom sa v piatok vyjadril aj nemecký prezident Frank-Walter Steinmeier, ktorý vyhlásil: „Vyrovnávanie sa s národným socializmom, spomienky na nespravodlivosť ani vina našu demokraciu neoslabujú. Naopak, posilňuje to jej odolnosť a húževnatosť.\"  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Druhá svetová vojna - doteraz najväčší ozbrojený konflikt v dejinách ľudstva - sa začal 1. septembra 1939, keď nacistické Nemecko zaútočilo na Poľsko. V Európe sa vojna skončila podpísaním bezpodmienečnej kapitulácie Nemecka 8. mája 1945, avšak jej definitívny koniec nastal až 2. septembra 1945 podpísaním bezpodmienečnej kapitulácie Japonska na americkej bojovej lodi USS Missouri v Tokijskom zálive. Koniec druhej svetovej vojny si európske štáty pripomínajú 8. mája ako Deň víťazstva nad fašizmom. V Rusku a v niektorých ďalších krajinách bývalého Sovietskeho zväzu si porážku nacistického Nemecka pripomínajú o deň neskôr - 9. mája - ako Deň víťazstva vo Veľkej vlasteneckej vojne. V Spojených štátoch oslavujú koniec druhej svetovej vojny až v septembri pri príležitosti výročia kapitulácie Japonska. "}
