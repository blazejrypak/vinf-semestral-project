{"url": "https://www.aktuality.sk/clanok/141312/madarsko-prasacej-chripke-podlahol-prvy-pacient/", "title": "MAĎARSKO: Prasacej chrípke podľahol prvý pacient", "body": "Ako dnes informoval hlavný hygienik Ferenc Falus, pacient zomrel na bronchitídu, pričom novú chrípku u neho potvrdila až pitva. Muž podľa Falusa prišiel k lekárovi neskoro a jeho stav sa rapídne zhoršoval. \"Muž nevyhľadal lekársku pomoc napriek srdcovým a pľúcnym problémom. Horúčku nemal,\" povedal Falus. V Maďarsku registrujú 37 osôb nakazených prasacou chrípkou. Podľa vlády krajina bude mať od októbra dostatok vakcín pre 4 milióny ľudí.  "}
