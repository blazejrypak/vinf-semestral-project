{"url": "https://www.aktuality.sk/clanok/903118/zeman-oznacil-tornado-na-morave-za-tragediu-aj-sancu-na-solidaritu/", "title": "Zeman označil tornádo na Morave za tragédiu aj šancu na solidaritu", "body": "Nádej, že český národ sa dokáže vždy zomknúť a solidarizovať, keď sa ocitne v situácii, keď je to potrebné, vyjadril tamojší prezident Miloš Zeman v sobotňajšom mimoriadnom prejave venovanom situácii na juhu Moravy, kde tornádo zničilo niekoľko obcí a usmrtilo päť ľudí a desiatky ďalších utrpeli zranenia.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Príhovor k národu, ktorý bol vopred nahraný na zámku Lány, v letnom sídle českého prezidenta západne od Prahy, odvysielala v sobotu večer spravodajská televízia CNN Prima News. „Česká republika zažila živelnú pohromu, ktorá síce trvala len niekoľko minút, ale bolo postihnutých sedem obcí, na južnej Morave je päť mŕtvych a asi 200 zranených,“ povedal Zeman. To, čo sa stalo, je podľa jeho slov katastrofou, ale tiež príležitosťou vyjadriť solidaritu. Vďaka solidarite občanov ČR sa podľa neho zasiahnuté obce vrátia k normálu.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  „Chcel by som v prvom rade vyjadriť svoju hlbokú sústrasť pozostalým po obetiach... a popriať skoré uzdravenie všetkým zraneným,“ uviedol český prezident. Poďakoval sa zároveň hasičom, vojakom i policajtom, ktorých vláda okamžite vyslala na južnú Moravu. Pripomenul, že vyslal príslušníkov Hradnej stráže, aby pomohli s odstraňovaním katastrofálnych následkov po vyčíňaní tornáda, ktoré sa vo štvrtok podvečer prehnalo obcami medzi mestami Břeclav a Hodonín. Dodal, že s Hradnou strážou išla i jeho dcéra, aby rozdala dary z nadačného fondu. "}
