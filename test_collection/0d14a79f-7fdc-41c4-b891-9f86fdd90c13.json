{"url": "https://www.aktuality.sk/clanok/136953/komentar-zneuzivali-frantiskani-chlapcov/", "title": "Komentár: Zneužívali františkáni chlapcov?", "body": "Katolícka cirkev zažila za dvetisíc rokov svojej existencie   , ale aj hanebných pádov. Okrem skutkov svornosti, lásky, solidarity a mučeníctva sa v radoch jej duchovných odohrali aj činy toho najhoršieho, čoho je človek schopný. Táto obojaká podstata bola vpísaná už do rodného listu Cirkvi. Ježiš Kristus sa obklopil dvanástimi apoštolmi, medzi ktorými však nechýbal ani zradcovský Judáš. Ak je každý dvanásty klerik „judáš“, potom sa zlyhania a morálne pády niektorých katolíckych duchovných dajú veľmi dobre pochopiť. Medzi najhanebnejšie skutky, ktoré poctivým katolíkom i pápežovi spôsobujú vrásky na čele, patria škandály s obťažovaním a sexuálnym zneužívaním malých chlapcov.  Je to veľmi vážna téma, o ktorej sa nedá hovoriť ľahko a nezáväzne. Okrem nevinnosti obetí ničia páchatelia takýchto skutkov dôveru detí v dospelých, vieru ľudí v Boha i povesť a dobré meno cirkevných inštitúcií. Čitatelia Starého i Nového zákona vedia, že veriacim, ktorí spôsobujú takéto pohoršenie, sú adresované veľmi tvrdé slová. Napriek tomu sa občas môže stať, že predstavitelia Cirkvi sú z podobných činov obvinení neprávom a v skutočnosti ide len o provokáciu.  Úlohou tohto článku nie je vynášať definitívne súdy o tom, či františkáni obťažovali chlapcov alebo nie. O tom má rozhodnúť nezávislý a nestranný súd. Rovnako nie je jeho cieľom obviňovať policajných vyšetrovateľov. No viaceré protichodné medializované informácie o vyšetrovaní a vôbec celej záležitosti nabádajú, aby verejnosť bola pozorná.   , ktorej celkom iste nemožno podsúvať náklonnosť k Cirkvi, spozornieť by mali aj ostatní.  Na začiatku o škandále priam bombasticky informovali bulvárne médiá. Dokonca sa hovorilo o ôsmych zneužívaných! Polícia bola tiež veľmi akčná, keď jej príslušníci jedného rána dramaticky nabehli na prehliadku františkánskeho kláštora. Počuli sme o zaistených pornografických materiáloch a biologických stopách, ktoré by mali dokazovať, že traja rehoľníci vo veku 26, 27 a 30 rokov zneužívali dvoch chlapcov vo veku 11 a 14 rokov. Lenže ako náhle sa kauza objavila, tak rýchlo o nej bulvárne médiá prestali informovať a nabehli serióznejší investigatívci.   , že k obťažovaniu malo dôjsť na frekventovaných miestach ako je sakristia a miestnosť pre návštevy, kde by zrejme podobné aktivity nezostali nepovšimnuté.   na mieste neboli zaistené žiadne pornografické časopisy. Ich informácie tiež svedčia o tom, že maloletí chlapci obvinených nemenovali priamo a ani nepodali ich opis, pričom s deťmi prichádzal do styku len jeden. Pocit františkánov, že celé vyšetrovanie je vykonštruované umocňuje aj skutočnosť, že traja rehoľníci sa na verejnom zozname františkánov nachádzajú presne po sebe a už rok v kláštore vôbec nebývajú. Akoby si ich niekto náhodou vybral. Vo výpovediach chlapcov sa údajne mali vyskytovať nezrovnalosti o čase zneužívania. Ďalšia vec je, že traja rehoľníci si s nimi mali užívať spoločne, aj keď boli podľa zoznamu ciest rozcestovaní po celom Slovensku a v kláštore sa naraz nachádzali len zriedka.  Dokonca posledný štvrťrok roku 2008 sa všetci traja nachádzali v Ríme, aj keď podľa jedného z chlapcov práve vtedy dochádzalo k zneužívaniu. Medializované boli tiež informácie, že obaja chlapci majú podľa detskej psychiatričky zvýšený sklon klamať a františkáni finančne podporovali ich sociálne slabé rodiny, až pokiaľ nezačali mať pocit, že to zneužívajú. Na   s jednou svedkyňou, ktorá tvrdí, že polícia ju k výpovedi ohľadne sexuálneho zneužívania dotlačila. Čo si o tom myslieť? Podľa redaktora ekonomického časopisu prípad náramne začína pripomínať kauzu „Hedviga“.  Polícia je na informácie skúpa, zatiaľ čo františkánsky rád trvá na nevine svojich členov. Je to zvláštny prípad. Pred rokom 1989 sa Štátna bezpečnosť snažila organizovať rôzne provokácie voči Cirkvi, v rámci ktorých išlo aj o vykonštruované obvinenia z obťažovania alebo sexuálnych pokleskov. Bolo by tragické, ak by sa podobné veci diali aj na súčasnom Slovensku, dvadsať rokov po Nežnej revolúcií. Ono, nemusíme žiť v policajnom štáte, aby sa ukázalo, že orgány činné v trestnom konaní občas postupovali nesprávne. Takéto veci sa dejú aj vo vyspelých krajinách a niekedy na vine nemusí byť ani len zlý zámer, stačí prílišná horlivosť.  Aj preto je dôležité, aby verejnosť takéto kauzy pozorne sledovala. Dnes padol tieň podozrenia na mníšsky rád, zajtra to môže zasiahnuť každého z nás. Demokracia a právny štát nie sú stavom, či cieľovou páskou, za ktorou sa už o nič nemusíme starať, či zaujímať, lebo sloboda a spravodlivosť sú raz a navždy zaistené. Právo, slobodu a spravodlivosť si musíme strážiť každý deň.  "}
