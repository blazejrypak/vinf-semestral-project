{"url": "https://www.aktuality.sk/clanok/1fefgfm/vedci-prvy-raz-pozorovali-svetlo-pochadzajuce-spoza-ciernej-diery/", "title": "Vedci prvý raz pozorovali svetlo pochádzajúce spoza čiernej diery", "body": "Americkí astronómovia objavili ďalší dôkaz potvrdzujúci Einsteinovu teóriu relativity - žiarenie pochádzajúce spoza čiernej diery. Informoval o tom britský denník The Guardian. Bádatelia študovali röntgenové žiarenie supermasívnej čiernej diery v strede našej galaxie, ktorá je od Zeme vzdialená milióny svetelných rokov. Ich teleskopy však nečakane zachytili aj „svetelné ozveny“. Tieto dodatočné záblesky boli menšie a inej farby, ako pozorované röntgenové žiarenie. Práve tieto záblesky podľa vedcov pochádzajú spoza čiernej diery, ktorej masívna gravitácia toto svetlo ohýba, čo spôsobuje zmenu jeho farby. „Pred päťdesiatimi rokmi, keď astrofyzici začali špekulovať o tom, ako by sa magnetické pole mohlo správať v blízkosti čiernej diery, netušili, že jedného dňa budeme mať techniku, vďaka ktorej budeme môcť priamo pozorovať a vidieť Einsteinovu všeobecnú teóriu relativity v praxi,“ povedal Roger Blandford, spoluautor štúdie zverejnenej vo vedeckom čaopise Nature . „Akékoľvek sveto, ktoré vstupuje do čiernej diery, z nej už nikdy nevyjde. Takže by sme nemali byť schopní vidieť nič, čo je za čiernou dierou. Dôvodom, prečo ho napriek tomu vidíme, je to, že čierne diera deformuje vesmír, ohýba svetlo a ohýba magnetické polia okolo seba,“ približuje astrofyzik Dan Wilkins zo Stanfordskej univerzity. "}
