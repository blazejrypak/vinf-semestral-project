{"url": "https://www.aktuality.sk/clanok/e252w4r/potycky-na-letisku-v-kabule-si-vyziadali-jednu-obet/", "title": "Potýčky na letisku v Kábule si vyžiadali jednu obeť", "body": "Na sociálnej sieti Twitter to uviedla nemecká spolková armáda.  Podľa Bundeswehru utrpeli pri potýčkach na kábulskom letisku zranenia aj najmenej traja ďalší afganskí vojaci. Príslušníci nemeckých ozbrojených síl zostali doposiaľ nezranení, ďalšie podrobnosti však neboli bezprostredne známe. Bojovníci fundamentalistického hnutia Taliban 15. augusta obsadili afganské hlavné mesto Kábul a zosadili vládu, ktorú dve desaťročia vojensky podporovali Spojené štáty a Severoatlantická aliancia. Z Kábulu sa stále snažia dostať tisíce ľudí. Mnoho západných štátov tam uzavrelo svoje ambasády a evakuuje svojich občanov i miestnych spolupracovníkov. "}
