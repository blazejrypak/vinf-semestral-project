{"url": "https://www.aktuality.sk/clanok/373228/zverejnili-najpodrobnejsiu-mapu-vesmiru-s-miliardou-hviezd-nasej-galaxie/", "title": "Zverejnili najpodrobnejšiu mapu vesmíru s miliardou hviezd našej galaxie", "body": "Európska vesmírna agentúra ESA   dosiaľ najpodrobnejšiu mapu Miečnej cesty. Nebeské objekty sa podarilo zachytiť satelitu Gaia. Ten od roku 2014 podrobne zmapoval pozíciu a jas 1 140 622 719 hviezd. Aj keď ide o číslo, ktoré nie je pre bežného človeka ľahko predstaviteľné, miliarda hviezd je podľa vedcov z ESA len jedným percentom z celkovej hviezdnej populácie našej galaxie. Vedcom sa podarilo zhotoviť podrobnú 3D mapu, ktorá zobrazuje presnú polohu hviezd, na základe zozbieraných údajov z fotoaparátu s miliardou pixelov. „Nádherná mapa, ktorú dnes zverejňujeme, ukazuje hustotu hviezd meranú prostredníctvom Gaie po celej oblohe a potvrdzuje, že počas prvého roku prevádzky zhromaždila vynikajúce údaje,“ povedal jeden z vedcov ESA Timo Prusti. Jedným z prvých priekopníkov, ktorý sa snažil zmapovať hviezdy bol Galileo Galilei, ktorý žil na prelome 16. a 17. storočia. V porovnaní s jeho kresbami záznamy z Gaie ukazujú o aký veľký kus ľudstvo za tie roky pokročilo. Zverejnená mapa je prvým zo štyroch plánovaných výsledkov, ktoré má satelit Gaia poskytnúť pred skončením svojej misie v roku 2022. Očakáva sa že spolu s hviezdami umožní nájdenie stoviek tisíc asteroidov a komét v našej slnečnej sústave, sedem tisíc planét mimo našu slnečnú sústavu a 20 tisíc supernov. "}
