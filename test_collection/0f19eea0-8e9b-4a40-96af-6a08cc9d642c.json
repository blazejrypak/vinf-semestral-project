{"url": "https://www.aktuality.sk/clanok/871764/bela-bugar-matovic-neustupi-marazmus-ktory-hrozi-moze-rozlozit-krajinu-podcast/", "title": "Béla Bugár: Matovič neustúpi. Marazmus, ktorý hrozí, môže rozložiť krajinu (podcast)", "body": "„Vládnuť sa nedá len cez sociálne siete,“ kritizuje Bugár prístup premiéra Matoviča. Na príkladoch predchádzajúcich predsedov vlád a riešení koaličných kríz približuje, čo tejto zostave chýba. „Dzurindovi stačila na presvedčenie rebelujúceho Migaša prechádzka po nábreží Dunaja,“ ilustruje. „Nič podobné tu nevidím,“ dopĺňa Béla Bugár. V rozhovore opisuje aj zákulisie odstúpenia Roberta Fica po vražde Jána Kuciaka a Martiny Kušnírovej. S požiadavkou, ktorá vtedy rezonovala na plných námestiach, vtedy pred predsedu Smeru-SD predstúpil práve on s Laszlóom Solymosom: „Sme sa postavili a povedali sme, že musí odísť alebo odídeme my.“ Niekdajší trojnásobný podpredseda parlamentu a líder najprv MKDH, neskôr SMK a na záver strany Most-Híd hovorí, že v tomto parlamente je mnoho tých, ktorí by skrátením volebného obdobia stratili „jedinú“ príležitosť požívať poslanecké výhody. „Nepredpokladám, že sa o to pripravia,“ tvrdí.  Moderuje Jaroslav Barborák. Všetky naše podcasty nájdete na jednej stránke  . Na odber všetkých nových dielov sa môžete prihlásiť cez  ,   alebo   . Sledujte nás aj na facebookovej stránke   alebo na  "}
