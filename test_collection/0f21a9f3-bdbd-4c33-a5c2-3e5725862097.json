{"url": "https://www.aktuality.sk/clanok/873795/kauza-dobytkar-oligarcha-martin-kvietik-je-na-slobode/", "title": "Kauza Dobytkár: Oligarcha Martin Kvietik je na slobode", "body": "Finančník Martin Kvietik sa minulý týždeň   na pár sekúnd na slobode. Najvyšší súd ho totiž prepustil z vyšetrovacej väzby v kauze Dobytkár. Pred leopoldovským väzením však na neho už čakali policajti a opätovne ho zadržali.  Dôvodom bolo nové obvinenie v korupčnej megakauze. Dozorujúci prokurátor podal aj nový návrh na Kvietikovu väzbu. Súd však nevidel dôvody na väzobné stíhanie.  „Sudca pre prípravné konanie Špecializovaného trestného súdu rozhodol, že obvineného M.K. neberie do väzby a prepustil ho zo zadržania na slobodu. Rozhodnutie nie je právoplatné, prokurátor podal proti nemu sťažnosť, o ktorej rozhodne Najvyšší súd SR,\" informovala hovorkyňa súdu Katarína Kudjáková.  V kauze Dobytkár polícia zadokumentovala úplatky za viac ako 10 miliónov eur. Práve za korupciu je stíhaný aj Kvietik. Posledné obvinenie sa má týkať krabice so 180-tisícami eur, ktoré mu od istého žiadateľa o eurofondový projekt mal priniesť blízky spolupracovník - známy bratislavský advokát Ján Gajan. Aj ten čelí obvineniu.  "}
