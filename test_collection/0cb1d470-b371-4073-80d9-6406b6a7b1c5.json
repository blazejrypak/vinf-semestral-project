{"url": "https://www.aktuality.sk/clanok/261353/meteorologovia-varuju-pocasie-bude-stale-viac-extremnejsie-dochadza-nam-cas/", "title": "Meteorológovia varujú: Počasie bude stále viac extrémnejšie, dochádza nám čas", "body": "„Bez akýchkoľvek pochýb vieme, že naša klíma sa mení a počasie je čoraz viac extrémnejšie v dôsledku ľudskej činnosti, ako je spaľovanie fosílnych palív,“ uviedol generálny tajomník WMO Michel Jarraud v   . Meteorológovia varujú, že zásadné výkyvy počasia možno očakávať aj v ďalších rokoch. Množstvo skleníkových plynov totiž dosiahlo v roku 2013 nové rekordné hodnoty. Ide o najvyššie namerané číslo od roku 1984. Medzi rokmi 1990 – 2013 došlo k nárastu radiačného žiarenia o 34 %. Oxid uhličitý (jeho koncentrácia) sa zvýšila o 2,9 ppm – na 396 ppm (počet častíc na milión ostatných častíc). A ide o zvyšujúci sa trend – vlani a predvlani boli hodnoty nižšie. „Oxid uhličitý zostáva v atmosfére stovky rokov. Minulosť, súčasnosť a budúcnosť CO2 emisií bude mať dopad na globálne otepľovanie a kyslosť oceánov,“ píše sa ďalej. Súčasná miera kyslosti oceánov je nevídaná – experti odhadujú, že je najvyššia za poriadne dlhé obdobie. „Musíme zvrátiť tento trend a znížiť koncentrácie skleníkových plynov v atmosfére, dochádza nám čas. Máme schopnosti na to, aby sme sa pokúsili udržať zvyšovanie teploty do 2°C a tým dať šancu našim deťom, vnúčatám do budúcnosti,“ doplnil Jarraud. Experti z WMO vyzvali svetové vlády k úsiliu zmeny nepriaznivého stavu. Wendy Watson-Wright z Medzivládnej oceánografickej komisie (IOC) pri UNESCO uviedla, že je najvyšší čas zaoberať sa zmenou klímy a začať rokovania a diskusiu na túto závažnú tému. „Ak nie je globálne otepľovanie dostatočne silný dôvod pre zníženie emisií CO2, tak okysľovanie oceánov by ním malo byť, pretože účinky pocítime v ďalších desaťročiach,“ uviedla Watson-Wright a taktiež podčiarkla, že ľudstvu „dochádza čas“. Klimatológ a profesor Michael Mann z americkej Pennsylvania State University pred niekoľkými mesiacmi   , že podľa jeho výpočtov nás klimatická katastrofa dostihne už v roku 2036. „Ak bude ľudstvo pokračovať v masívnom spaľovaní fosílnych palív v súčasnom tempe, životné prostredie ako ho poznáme doteraz, už nebude mať takúto podobu v roku 2036,“ napísal vtedy pre magazín Scientific American. Jeho výpočty vychádzali z hodnôt „rovnovážnej citlivosti klímy“. Thomas Lukas Frölicher z Eidgenossische Technische Hochschule v Zürichu spolu s dvomi americkými kolegami na margo konštatovali, že aj keby sa náhle zastavili všetky emisie, za ktorými stojí človek, oxid uhličitý, ktorý už je prítomný v atmosfére, by ďalej zohrieval našu planétu pravdepodobne niekoľko storočí. "}
