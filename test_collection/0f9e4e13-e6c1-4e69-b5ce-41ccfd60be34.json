{"url": "https://www.aktuality.sk/clanok/570449/putin-ma-problem-mobilizovat-vlastnych-volicov-rozhovor/", "title": "Putin má problém mobilizovať vlastných voličov (rozhovor)", "body": "Rusko už o pár dní – v deň výročia anexie Krymu – čakajú prezidentské voľby. Veľké prekvapenie sa nekoná. Podľa expertov v nich suverénne zvíťazí Vladimir Putin.  Kremeľ sa však už dnes pripravuje na scenár, že sa Putin o šesť rokov definitívne rozhodne pre dôchodok. „Z jeho prostredia zaznieva, že sa prezidentská kancelária aj rôzni politológovia, technológovia a spindoktori posledné dva roky intenzívne zaoberajú vytváraním novej elity,“ hovorí v rozhovore reportér českých Hospodářskych novin Ondřej Soukup. Má to svoj historický vývoj. Šok z rozpadu Sovietskeho zväzu bol taký veľký, že aj v zásade demokraticky uvažujúci prezident Boris Jeľcin vládol viac autoritárskym, prezidentským spôsobom. Po nástupe Vladimira Putina sa to dostalo na vyššiu úroveň, keď sa zlikvidovala vnútroelitná konkurencia. Dospelo to do štádia, keď má Rusko silnú centrálnu vládu a prezentuje sa, že na nejaké demokratické formality, ktoré môžu viesť k anarchii a rozkrádaniu, nie je čas. V Rusku je apolitický režim v tom zmysle, že kým my si predstavujeme pod politikou súťaž strán, ktoré majú svoje ideológie a uchádzajú sa o priazeň voličov sľubmi, ktoré sa snažia plniť, v Rusku to tak nie je. Je tam jedna strana, všetko ostatné je štafáž, ktorá slúži na vypúšťaniu pary alebo k legitimizácii režimu. Rusko skrátka nie je tá demokracia, na ktorú sme zvyknutí. Neprekáža im, že nežijú v parlamentnej republike, alebo že súťaž politických strán je viac-menej „fejková“. Im ale prekáža, že žijú v skorumpovanom štáte, ktorý je závislý od príjmov z ťažby ropy a plynu.  V štáte, ktorý nie je schopný sa rozvíjať tak rýchlo, ako by potenciálne mohol. Im prekáža, že je ich štát uzavretý a nejaká sociálna mobilita je relatívne obmedzená. Značná časť najmä mladých ľudí na to v živote naráža. Vedia, že v istom momente sa rozvíjať a postupovať napríklad kariérne môžu len vtedy, keď budú mať vysokopostaveného „strýčka“. Toto je to, čo im prekáža. To, čo funguje celých 18 rokov, je, že Putina porovnávajú s jeho predchodcom. Po Jeľcinovi zrazu nastúpil abstinent, športovec, človek, ktorý netára. Po chaose 90. rokov sa najmä Putinovi podarilo skonsolidovať krajinu, odstrániť najkrikľavejšie príklady oligarchov, ktorí zasahovali do riadenia štátu, či už to boli Boris Berezovskij alebo Vladimir Gusinskij. Mal veľké šťastie, že nastúpil v čase, keď začali rásť ceny ropy. Kým za Jeľcina sa cena ropy pohybovala na úrovni 15 dolárov za barel, za Putina to už bolo 35-40 dolárov a doplazila sa až k 140 dolárom. To vám dáva úplne iné možnosti. Putin vďaka tomu mohol až šesťnásobne zvýšiť výdavky štátu. Nie je teda nelogické, prečo sa teší podpore. Alexejovi Navaľnému sa ako prvému podarilo osloviť mladých. Urobil to práve cez tú korupciu. Navaľnyj v zásade zaútočil na základnú tézu stúpencov Vladimira Putina, ktorí hovoria: Pozrite sa, ako sa tu v 90. rokoch kradlo a privatizovalo „za hubičku”, a potom prišiel slávny agent KGB a urobil poriadok. Lenže Navaľnyj zrazu ukazuje, že za Putina má napríklad premiér Medvedev rozsiahle majetky a rezidencie, v Rusku alebo v Toskánsku. Na to mladí reagujú. Vedia, že tieto informácie nenájdu v televízii, mladí Rusi sa presunuli na internet. Vznikla celá subkultúra mladých youtuberov, ktorá vznikala podobne ako u nás: cez hráčov počítačových hier a dievčat, ktoré ostatné učili, ako sa pekne namaľovať. Lenže v posledných dvoch rokoch sa objavujú videá ľudí, ktorí sa vyjadrujú k politike, vyzývajú na účasť na demonštráciách a podobne.  My máme tendenciu to podceňovať. Lenže týchto youtuberov sleduje niekoľko miliónov užívateľov. Väčšina z tých, ktorí sledujú Navaľného, podľa mňa poslúchne jeho výzvu a na voľbách sa nezúčastnia. Dnes denník Vedomosti publikoval posledné čísla ohľadne možnej volebnej účasti, hovorí sa, že v Moskve môže voliť 50 až 55 percent voličov. To je pomerne málo. Ale rozhodne to nie je len zásluha Alexeja Navaľného. Pre Vladimira Putina je problém mobilizovať svojich vlastných. Všetci vedia, ako voľby dopadnú, tak načo sa obťažovať. Aj preto robí obrovskú kampaň. Keď napríklad do bankomatu strčíte kartičku, bankomat vám pripomenie, že budú voľby. V obchodných sieťach sa v tejto súvislosti objavujú súťaže. Keď sa ukáže, že ste volili, dostanete uteráky zadarmo. Je to súčasť mobilizácie. Obrovský Putinov rating, asi 80 percent, je práve z obdobia, keď Rusi anektovali Krym. Je to spôsob, ako voličom ukázať, čo sa mu podarilo dosiahnuť. Aj jeho vystúpenie pred Federálnym zhromaždením. V jeho druhej časti to bola výstava nových zbraní, kde Putin poukazoval na to, aké je Rusko šikovné a vie stavať takú vyspelú techniku. To bol opäť odkaz pre domáce publikum, ktorému sa podsúva: Príďťe k voľbám a budeme v tom ďalej pokračovať. Celá tá Sobčakovej kandidatúra je bizarná. Hovoril som s niekoľkými ľuďmi, ktorí stoja za jej kandidatúrou a dávali dohromady predvolebný štáb. Neoficiálne sa delili s informáciou, že jej kandidatúra jej odkaz časti proeuropskych ruských milionárov Vladimirovi Putinovi: Už stačilo, nemôžeme sa ďalej konfrontovať so Západom. Sobčakova, samozrejme, vo voľbách nemá šancu, tým skôr, že sa rozhádala s opozíciou, ktorá podporuje Navaľného a jeho bojkot volieb. Sama sa hrá vlastne na malom piesočku povoleného opozičníctva, ktoré je výhodné aj pre Kremeľ. Ten teraz môže ukazovať prstom: Pozrite sa, toto sú tí liberáli, bohaté televízne moderátorky. Veštiť, čo bude o šesť rokov, je náročné. Osobne si ale myslím, že pôjde. Putin už v roku 2004 hovoril, vtedy sa to zdalo ako neuveriteľne vzdialená budúcnosť, že v politike bude do roku 2020. Podľa toho, čo počuť z prostredia Kremľa, prezidentská kancelária a rôzni politológovia, technológovia, spindoktori sa posledné dva roky intenzívne zaoberajú vytváraním novej elity. Po tých šiestich rokoch bude nutné predstaviť nástupcu, ktorý Putinovi a jeho rodine poskytne nejaké garancie, vrátane tých majetkových a trestnoprávnych: podobne, ako to Putin urobil v prípade Jeľcina. Lenže súčasne potrebujú prebudovať systém tak, aby toho nástupcu prijal. Toto bude úloha Kremľa v najbližších šiestich rokoch.  je český novinár, ktorý sa už takmer 20 rokov zaoberá Ruskom a ďalšími postsovietskymi krajinami. Od roku 2003 pracoval ako projektový manažér Člověk v tísni a od roku 2007 je redaktorom v Hospodářské noviny, pre ktoré v rokoch 2007 a 2008 robil moskovského korešpondenta. "}
