{"url": "https://www.aktuality.sk/clanok/394996/komentar-petra-bardyho-dalsia-skuska-pre-eu/", "title": "Komentár Petra Bárdyho: Ďalšia skúška pre EÚ", "body": "Taliani sa pripravujú na referendum. A hoci by malo riešiť iné témy, už dnes je jasné, že to bude ďalšou skúškou pre Európsku úniu – presnejšie bude zrkadlom, ako je nastavená verejná mienka. Proeurópsky premiér Matteo Renzi sa nechal nepriamo počuť, že   . Silné slová v ťažkej dobe. Silné a nebezpečné. Taliansko je krajinou, ktorá má svojich problémov viac než dosť. A nespokojnosť občanov má tak do veľkej miery svoju logiku. Stále nemajú odvrátenú ekonomickú krízu. Tretia najväčšia ekonomika EÚ má verejný dlh už čoskoro dosuiahne 133 percent HDP. Taliani majú druhý najvyšší vládny dlh v rámci EÚ! Horšie sú na tom už len Gréci.  Len pre porovanie, náš by mal podľa   na tento rok skončiť na 53,3 %.  Taliansko stále čelí migračnej kríze. Je jednou z krajín, kde utečenci najviac prekračujú hranice EÚ. A Taliani na to reagujú - často veľmi nervózne a s nesúhlasom.  Ak nedeľňajšie referendum, ktoré má posilniť ústavné postavenie vlády, nebude úspešné a Renzi naozaj zloží zbrane a odíde, otvorí tak cestu populistom. Nacionalistická Liga severu (Lega Nord) a euroskeptické Hnutie piatich hviezd na nič iné nečakajú. Tieto protisystémové strany sa tak môžu dostať k moci prakticky bez boja. Veď ani ich referendová rétorika nie je o otázkach referenda. Nespokojným Talianom radia hlasovať proti zámeru referenda a tým povedať „NIE” vláde. Obyvatelia však, zdá sa, nie sú naladení vystúpiť z EÚ. Denník   zverejnil výsledky prieskumu, podľa ktorého len 15,2 percenta Talianov chce opustiť EÚ a euro. Pravdou však je, že tieto nálady sa posilňujú. Pokiaľ sa po vládnej kríze k moci v Taliansku dostanú protisystémové strany – čo nie je úplný nezmysel - mohlo by to skutočne znamenať, že sa otvorí otázka zotrvania Talianska v EÚ či v eurozóne. A to už nie je zábava. To je vážny problém. Euroskeptici a tí, ktorí si želajú rozpad únie, sa pri týchto slovách určite potešia. Pritom rozpad únie je to najhoršie, čo dnes potrebujeme. EÚ totiž treba reformovať a liečiť. Nie zabiť.  "}
