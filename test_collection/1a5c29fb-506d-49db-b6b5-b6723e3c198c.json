{"url": "https://www.aktuality.sk/clanok/344864/videokomentar-mareka-vagovica-preco-nesedi-ziadny-politik-v-base/", "title": "Videokomentár Mareka Vagoviča: Prečo nesedí žiadny politik v base", "body": "Rumunská prokuratúra nedávno  77 lekárov z brania úplatkov. Farmaceutická firma im zaplatila dovolenky v Indii, aby medzi pacientmi propagovali nový liek proti rakovine. Len za minulý rok poslali v tejto krajine do väzenia viac ako 1250 verejných činiteľov. V Rumunsku skončil za mrežami skorumpovaný premiér   aj exministerka športu Monica Ridziová. Tamojšie orgány orgány stíhajú aj expremiéra Victora Pontu, ďalších ministrov, poslancov, starostov či sudcov. Na Slovensku bol za 24 rokov samostatnosti odsúdený len jeden významnejší verejný činiteľ – bývalý námestník riaditeľa Slovenského pozemkového fondu Branislav Bríza. Aj tento nominant bývalého predsedu HZDS Vladimíra Mečiara však dostal za kauzu Veľký Slavkov len  Je síce pravda, že v Rumunsku to majú špeciálne orgány, ktoré vyšetrujú aj korupciu politikov a vysokých štátnych úradníkov, o niečo jednoduchšie. Môžu napríklad   aj bez súčinnosti s operátormi. Majú voľnejšie ruky aj pri nasadzovaní techniky, keďže nemusia mať na každý zásah špeciálne povolenie. No dobré zákony a menej formálne pravidlá sú len prvý, hoci nevyhnutný krok, aby sme sa v boji proti korupcii aspoň priblížili Rumunsku. Problém je totiž hlavne v ľuďoch: pokým v Rumunsku sú v dôležitých funkciách odvážni ľudia, u nás stoja na čele polície a prokuratúry politickí nominanti, závislí od strany Smer. Policajný prezident Tibor Gašpar, generálny prokurátor Jaromír Čižnár a špeciálny prokurátor Dušan Kováčik. Prví dvaja oficiálne končia o štyri roky, posledný až v roku 2021. Minimálne dovtedy sú akékoľvek úvahy, že aj na Slovensku raz skončia skorumpovaní politici v base, len zbožným želaním. "}
