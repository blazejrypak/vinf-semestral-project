{"url": "https://www.aktuality.sk/clanok/146177/rakusko-otec-zastrelil-syna-a-potom-si-vzal-zivot/", "title": "RAKÚSKO: Otec zastrelil syna a potom si vzal život!", "body": "Šesťdesiatročný otec tu zastrelil svojho 24-ročného syna a potom zbraň obrátil proti sebe. Susedia, ktorí počuli streľbu, síce alarmovali políciu i záchranárov, tí však po príchode na miesto činu mohli konštatovať už iba smrť oboch mužov. V byte, v ktorom došlo k streľbe, našli kriminalisti list na rozlúčku.  Motív činu nie je známy, vyšetrovatelia však aj z obsahu písomnosti usudzujú, že ním mohlo byť otcovo ochorenie. Práve on totiž v liste píše, že vzhľadom na chorobu chce ušetriť synovi ďalší život na tomto svete. Z výpovedí ľudí z okolia rodiny vyplynulo, že otec mal práve dnes nastúpiť do nemocnice. Informácie priniesla tlačová agentúra APA s odvolaním sa na krajinské policajné zdroje. "}
