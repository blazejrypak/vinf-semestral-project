{"url": "https://www.aktuality.sk/clanok/460484/policajti-v-civilnom-obleceni-pri-kontrole-poranili-chlapcov-dnes-im-za-to-dakuju/", "title": "Policajti v civilnom oblečení pri kontrole poranili chlapcov, dnes im za to „ďakujú“", "body": "Ešte v októbri 2016 sa v Bratislave stala udalosť, ktorá zarezonovala spoločnosťou.  Večer, krátko po 20:00 vystúpila dvojica chlapcov vo veku 13 a 16 rokov z trolejbusu na Búdkovej ulici v Bratislave.  Počas cesty domov ich zastavilo malé auto. Vyšli z neho traja asi 30-roční muži v mikinách. Ako neskôr vyplynulo, malo ísť o policajtov v civile. „Obstúpili chlapcov tak, aby nemohli ujsť, a agresívne žiadali, aby im chlapci ukázali, čo majú vo vreckách. Jeden z mladíkov povedal, že sú policajti a ukázal papierovú kartičku s nápisom polícia,“ opisovala vtedy situáciu Renata Ormandíková, výtvarníčka, ktorá komunikovala s rodičmi detí. Chlapci im neuverili, že sú policajti a jeden sa dokonca pokúsil ujsť.   .  V novembri k tomu zasadal aj parlamentný branno-bezpečnostný výbor, kde sa minister vnútra   . „Akékoľvek použitie donucovacích prostriedkov je vždy nepríjemné, ak ide o mladistvých, tak o to viac a je nám to ľúto. Ale platí, že výzva policajta je to rozhodujúca, čo musím poslúchnuť, aby sme predišli takýmto veciam,“ hovoril Kaliňák. Po asi piatich mesiacoch zverejnila Renata Ormandíková na sociálnej sieti oznam pre rodičov s cynicko-satirickým obsahom, kde sa k udalosti vracia. Zverejňujeme ho bez zmien, len neuvádzame celé mená príslušníkov polície. Šéf okresného riaditeľstva PZ SR sa chce s rodičmi stretnúť, ale nie preto, aby sa ospravedlnil. „Za účelom objasnenia služobného zákroku a ohľadom informovania rodičov ohľadom trestnej činnosti na území okresného riaditeľstva PZ Bratislava I.,“ uviedla pre RTVS krajská policajná hovorkyňa Tatiana Kurucová. Riaditeľ vytkol policajtom drobné nedostatky pri zásahu a ústne ich pokarhal.  "}
