{"url": "https://www.aktuality.sk/clanok/224056/vedci-sleduju-vznik-planety-prvykrat-v-historii/", "title": "Vedci sledujú vznik planéty - prvýkrát v histórii", "body": "Pravdepodobne mladá tvoriaca sa hviezda HD 100546 je vzdialená 355 svetelných rokov od Slnka (1 svetelný rok = 9,46 bilióna kilometrov). Výskumný tím ju zachytil v oblaku prachu a plynu, kde sa vytvára ďalší veľký objekt. Ten je trojnásobne väčší než planéta Jupiter. Vedci sprvoti považovali HD 100546 za bezvýznamnú guľu v disku prachu a plynu, ktorá obklopuje hviezdu pomocou adaptívnej optiky NACO, ktorá je napojená na veľmi veľký teleskop VLT. Okrem toho bol pri skúmaní použitý nový spôsob analýzy dát o planéte. Vedcom sa teda potvrdila hypotéza, že dané javy na snímkach môžu byť práve vznikajúcou planétou. Našli sa totiž štruktúry, ktoré by mohli potvrdzovať, že medzi materiálom disku a vznikajúcou planétou je určitý vzťah. Vedci taktiež zistili, že tvoriaca sa planéta sa pri formovaní zahrieva. Je však možné, že výskumníkom by sa prelomový objav nepodarilo identifikovať, nebyť nových metód analýzy dát – vyvinutá bola pre kozmologické výskumy. Hoci ešte stále nie je s úplnou presnosťou potvrdené, že ide o vznikajúcu planétu, výsledky prvotných analýz ukazujú, že tomu tak je. Najbližšie pozorovanie má určiť, či ide o skutočne nový vesmírny objekt, alebo už dávno vytvorenú planétu, ktorá mohla byť taktiež vymrštená zo svojej obežnej dráhy.  . Navyše aj u hviezd nepokladaných za sľubné kandidátky na planetárne sústavy. V júli 2012 to oznámil to šesťčlenný americko-austrálsky tím, ktorý viedol Carl Melis z University of California v San Diegu. Začalo sa to prekvapivým pozorovaním – počas iba troch rokov zmizol oblak prachu okolo mladej hviezdy v „hviezdnych jasliach“ na rozhraní súhvezdí Škorpión a Kentaur. „Najčastejšie prijímané časové meradlo pre odstránenie toľkého prachu sú státisíce rokov, niekedy až milióny. Videli sme však oveľa rýchlejší taký proces, aký dosiaľ nik nepozoroval, a dokonca ani teoreticky nepredpovedal. Hovorí nám to, že o utváraní planét ešte budeme musieť získať veľa ďalších poznatkov,“ konštatoval vtedy člen tímu Inseok Song z University of Georgia v Athens (USA). Doplnil ho Carl Melis: „Pripomína to klasický kúzelnícky trik. Teraz čosi vidíte, a teraz už to nevidíte. Ibaže v tomto prípade hovoríme o dostatočnom množstve prachu, aby vyplnil celú vnútornú oblasť slnečnej sústavy – a je naozaj preč.“ Išlo o hviezdu TYC 8241 2652, vzdialenú od nás približne 450 svetelných rokov. V roku 2008 ešte infračervené pozorovania ďalekohľadom Gemini South v Čile potvrdili, že ju obklopuje množstvo prachu, odhalené satelitom IRAS v roku 1983. V roku 2009 však už jej infračervené žiarenie, opäť podľa Gemini South, kleslo takmer o dve tretiny. Keďže toto žiarenie vzniká prepracovaním energetickejšieho svetla hviezdy v jej prachovom obale, poukazovalo to na výrazný úbytok prachu. "}
