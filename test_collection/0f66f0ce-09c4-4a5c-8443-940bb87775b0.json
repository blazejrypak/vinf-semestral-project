{"url": "https://www.aktuality.sk/clanok/270587/boj-o-nevdacne-grecko-pokracuje-nielen-na-ekonomickom-poli/", "title": "Boj o nevďačné Grécko pokračuje - nielen na ekonomickom poli", "body": "Grécko tancuje na tenkom diplomatickom ľade. Na jednej strane grécki politici vyjednávajú o predĺžení záchranného balíka s eurozónou, na druhej pokukujú aj po ruských a čínskych peniazoch. Lenže kým Európania im ponúkajú reálnu pomoc a už do nich naliali milióny, Rusi a Číňania zatiaľ ponúkajú iba vágne sľuby. Rusko má samo ekonomické problémy a nemá na rozdávanie. Čína má hotovosti dostatok, ale Číňania sú aj tvrdí vyjednávači a nebudú chcieť Grécku požičiavať len tak pre ich modré oči. Na povrch už presiakli informácie, že Čína má záujem o investovanie do gréckych prístavov, ktoré by boli vstupnou bránou pre čínsky tovar.  bolo stále na križovatke záujmov Západu a Východu. Nábožensky patrí na Východ, kultúrne a ekonomicky skôr na Západ. Hospodárske nitky na Západ však nemusia byť také silné ako si myslíme. Západ oň bojoval a vyhral po 2. svetovej vojne, keď v občianskej vojne podporoval grécku prozápadnú vládu v jej boji proti miestnym komunistom, ktorí chceli svoju krajinu začleniť do sovietskeho bloku. Po vstupe Grécka do   v roku 1981 ho Západ dotoval dlhé desaťročia, aby sa ako tak hospodársky priblížilo západným ekonomikám. Pri vstupe Grécka do eurozóny v roku 2001 zase západní politici privierali oči nad jeho nedodržiavaním spoločných pravidiel. Už v roku 2010 sa im to vypomstilo a museli Grécko finančne zachraňovať. Lenže táto krajina sa správa trocha ako nevďačné decko. Chce len brať pôžičky a neniesť za dlhy zodpovednosť. Navyše európskym veriteľom dochádza trpezlivosť s novými rozmarmi gréckej vlády, ktorá sa neváha vyhrážať, že sa obráti na nových veriteľov smerom na Východ, ak jej Západ nevyhovie. Váhavosť eurozóny s predĺžením záchranného programu pre Grécko sa môže vypomstiť v úplnú stratu Grécka zo svojej sféry vplyvu.   sa len poteší, pretože mu vyhovujú rozbroje vnútri Európy, najmä teraz keď stratilo Ukrajinu v prospech Západu. Európski politici sú teraz pod veľkým tlakom. Na jednej strane už nechcú ustupovať Grécku aj kvôli svojim nahnevaným voličom, na druhej strane ho nechcú stratiť zo sféry vplyvu. Preto rýchle rozhodnutie o forme pomoci bude veľmi dôležité. Navyše finančná pomoc nesmie vyzerať ako ďalšie ustupovanie, čo bude veľmi ťažké dosiahnuť. "}
