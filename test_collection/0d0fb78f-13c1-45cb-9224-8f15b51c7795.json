{"url": "https://www.aktuality.sk/clanok/641805/na-informatizaciu-k-nam-z-bruselu-tecu-miliony-da-sa-to-aj-lacnejsie/", "title": "Na informatizáciu k nám z Bruselu tečú milióny. Dá sa to aj lacnejšie", "body": "Verejný cloud je verejné úložisko dát, ktoré môže pomôcť štátu prinášať lepšie služby pre občanov. Na to, aby verejné inštitúcie adaptovali cloudové technológie správne, potrebujú partnerov z radov súkromných poskytovateľov týchto služieb. Na medzinárodnom kongrese Itapa 2018 to pre TASR uviedol David Colebatch zo spoločnosti Aliter Technologies, Kanada, ktorá pomáha zákazníkom migrovať systémy do prostredia verejného alebo hybridného cloudu. Štátna správa by podľa neho mala vždy čerpať odborné znalosti od súkromného sektora, pretože má väčšie skúsenosti s využívaním cloudu. \"Technológie sa stále rýchlejšie menia, a preto by štátna správa mala naplno využiť svoje kapacity a tam, kde im chýba potrebná expertíza alebo skúsenosti, požiadať o pomoc pri ich implementácii,\" podotkol Colebatch s tým, že vníma množstvo partnerstiev súkromného a verejného sektora, v rámci ktorých firmy z privátneho sektora pomáhajú ministerstvám budovať ich   . Na druhej strane, priemysel sa podľa neho v súčasnosti odkláňa od budovania privátnych cloudov smerom k hybridným a verejným cloudom. \"Keď potrebujete využívať najmodernejšie technológie, expertízu, ktorou nedisponujete, a skúsenosti, ktoré nemáte vo svojich vlastných radoch, musíte byť otvorení ísť cestou externej spolupráce,\" zdôraznil. Veľkou výhodou využitia poskytovateľov verejných cloudových služieb je podľa neho lepšia ochrana pred kybernetickými útokmi. Namiesto budovania svojej vlastnej ochrany je totiž možné využiť veľkú kapacitu, expertízu a skúsenosti, ktoré títo poskytovatelia majú na globálnej úrovni. "}
