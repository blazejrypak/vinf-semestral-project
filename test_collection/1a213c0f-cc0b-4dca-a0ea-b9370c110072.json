{"url": "https://www.aktuality.sk/clanok/638445/nas-clovek-ide-pred-sud-za-milionove-danove-vratky-mu-hrozi-vazenie/", "title": "„Náš človek“ sa postavil pred súd. Za miliónové daňové vratky mu hrozí väzenie", "body": "Jeho meno ešte pred troma rokmi poznala len bratislavská smotánka, úzky okruh politikov a biznismanov. Dnes býva Ladislav Bašternák označovaný za symbol systému „našich ľudí“.  Vlani v lete pravidelne protestovali tisícky ľudí pred komplexom Bonaparte, ktorý Bašternák postavil. Žiadali, aby z postu ministra vnútra odišiel Robert Kaliňák, pretože s kontroverzným podnikateľom obchodoval. Dnes sa Bašternák prvý raz postavil pred súd v kauze neoprávnených vratiek DPH, ktoré si po kúpe siedmich bytov v komplexe Five Star Residence vypýtal od štátu. Po skončení vyšetrovania skúšal využiť inštitút účinnej ľútosti a daňovému úradu zaplatil takmer 2 milióny eur. Prokurátor však neakceptoval jeho návrh na zastavenie stíhania a podal obžalobu. Zrejme sa riadil  , podľa ktorého sa účinná ľútosť nevzťahuje na nadmerné daňové odpočty, ale len daňové nedoplatky. Bašternák sa dnes na súd osobne dostaví, potvrdil v utorok pre Aktuality.sk jeho obhajca Peter Filip. Proces by mohol mať rýchly spád, ak by Bašternák v kontexte účinnej ľútosti aj pred súdom vyhlásil, že priznáva svoju vinu a spáchanie skutku ľutuje. V takom prípade by sa vina pred súdom nemusela dokazovať, rozhodovalo by sa len o treste. Bašternákov postoj by bol považovaný za poľahčujúcu okolnosť, čo by mohlo výšku trestu zmierniť. Hrozí mu sedem až 12 rokov väzenia. Bašternák cez svoju bývalú firmu BL – 202 (rovnakú písmená a čísla malo v evidenčnej značke jeho luxusné Bugatti Veyron) kúpil v roku 2011 a 2012 sedem bytov v komplexe Five Star Residence. Postavila ho firma Real Štúdio K.F.A., spojená s ďalším kontroverzným podnikateľom Marianom Kočnerom. Bašternákovi byty predala firma Rent and Wash (v preklade Prenajmi a Vyper), ktorá patrila Kočnerovmu známemu Petrovi Hrkotáčovi. Účtovná cena bytov bola 12 miliónov eur. Bašternák preto požiadal štát o preplatenie DPH vo výške dva milióny eur.  Trhová hodnota spomínaných bytov pritom bola len 1,5 milióna eur. Preplatená DPH sa mala za normálnych okolností štátu vrátiť. Týždenník Trend však vypočítal, že štátu sa po sérii obchodných transakcií medzi viacerými firmami malo vrátiť len 7 tisíc eur. Zvyšok mal skončiť na súkromných účtoch „developerov“ a „obchodníkov“. Polícia po preverení prvotného podnetu Finančnej správy skonštatovala, že nešlo o trestný čin. Celá kauza ožila až v roku 2016, keď na podozrivé prevody bytov z roku 2012 upozornili týždenník Trend a Denník N. Bašternák na výsluchu tvrdil, že za byty platil 12 miliónov eur v hotovosti, teda nie prevodom na účet. Prokurátor ho potom vyzval, aby vysvetlil, odkiaľ toľko hotovosti mal.  Mimochodom, Bašternákovým firmám vyplatil štát celkovo na vratkách DPH asi 16 miliónov eur. Bývalý minister vnútra Robert Kaliňák v minulosti otočil kritiku smerom na obdobie vládu Ivety Radičovej, za ktorej spoločnosti Ladislava Bašternáka v marci 2011 vyplatili nadmerný odpočet DPH vo výške 3,6 milióna eur.  Kaliňák tvrdil, že dnes sa dá len veľmi ťažko vyčísliť, čo všetko sa stalo v roku 2012, kedy bol kolaps daňovej správy. „Daňová správa vtedy nevidela, nepočula, vyplácala mnohé veci naslepo a bez kontroly. Bol to svet kešu, analógový svet. My sme prijali desiatky opatrení, ktoré výber daní zásadne zlepšili,\" vyhlásil   Kaliňák. V júni 2016 vyšlo najavo, že Kaliňák tri roky pred tým kúpil od Bašternáka podiel v spoločnosti B.A. Haus. Exminister vnútra to potvrdil potom, ako do jeho bankového účtu nahliadol Filip Rybanič - asistent poslanca SaS Jozefa Rajtára. Týždenník   napísal, že ministrovi Kaliňákovi a exministrovi dopravy Jánovi Počiatkovi mali opakovane chodiť platby z firmy, ktorú zakladal Bašternák. Rybaniča za preniknutie do ich účtov neprávoplatne odsúdili na tri roky podmienečne. Ešte predtým, ako sa začala Bašternáková kauza s bytmi vo Five star residence, mala sa v rovnakej bytovke udiať podobná kauza s nehnuteľnosťami. Štát mal prísť na nezaplatených daniach o vyše tri milióny eur.  V tomto prípade zo zdaňovacieho obdobia 2011 je čerstvo obvinený Marian Kočner, Peter Zemko, Viliam Gross a Jana Šlachtová. Tá figurovala aj v   , ktorá je rovnako spájaná s Kočnerom.  Obvinení  . Robili s nimi nezvyčajné transakcie. V prvej sa predávali 3 nebytové priestory a 17 bytov za jedno euro (s DPH). Konateľom už spomínanej spoločnosti Real štúdio K.F.A, , ktorá byty predávala, bol Zemko a majiteľom Kočner. Kupujúcim zas bola firma Inkasný servis, v ktorej bol Kočner predsedom predstavenstva.  „K podobnému predaju za euro došlo aj v prípade ďalších 14 bytov a dvoch nebytových priestorov,\" uviedla polícia. Aj v tomto prípade bol predávajúci rovnaký, kupujúcim bol Gross. Zemko mal podľa polície vedieť, že celková cena prevádzaných nehnuteľností je vyššia, ako dve eurá, za ktoré sa predávali. Ako štatutár spoločnosti, ktorá ich predala, mal tak skrátiť daň o vyše tri milióny eur. Posledná z obvinených Šlachtová zastupovala britskú spoločnosť Commercial development investment, v prospech ktorej boli zapísané záložné práva na spomínané nehnuteľnosti. „Záložné právo bolo dôvodom uzatvorenia zmlúv o postúpení pohľadávok v hodnote viac ako 36-miliónov eur,\" konštatuje polícia.  Termín „náš človek“ v súvislosti s Bašternákom vznikol potom, ako tohto podnikateľa v roku 2012 zastavila policajná hliadka, lebo svojim luxusným autom predbiehal cez plnú čiaru. Hrozila mu 150-eurová pokuta alebo odobratie vodičáku. Čo sa dialo počas riešenia priestupku? Podľa údajného záznamu, ktorý mali spísať policajti z hliadky a vv parlamente exposlanec Daniel Lipšic, malo dôjsť k ovplyvňovaniu zo strany nadriadeného. „Je to náš človek,“ ozvalo sa vraj v telefóne jedného z členov hliadky 10 minút po Bašternákovom zastavení. Dopravnému policajtovi mal podľa dokumentu volať zástupca riaditeľa na krajskom policajnom riaditeľstve. Jeden z členov hliadky sa voči usmerneniu mal vzbúriť a zavolať svojmu priamemu nadriadenému, že odmieta porušiť zákon a nenechá sa zastrašiť. Spolu s kolegom následne spísali záznam na policajnú inšpekciu. Prípad uzavreli s tým, že išlo o nedorozumenie a policajtov nenútil podnikateľa pustiť. Vraj iba zisťovali, ako to je, lebo sa občan Bašternák sťažoval, ale nepodarilo sa zistiť komu. Keď policajt povedal „náš človek“, tak len preto, lebo zle pochopil nadriadeného a myslel si, že hovorí o „informátorovi“.  , ktoré zverejnil Lipšic. V tom, ktorý on považuje za pravý, sa vraj nič nehovorí o ovplyvňovaní práce policajtov zo strany nadriadených. „Pribudol celý odsek, ktorý hovorí o nátlaku, telefonátoch mnohých ľudí,\" tvrdíl Kaliňák.  "}
