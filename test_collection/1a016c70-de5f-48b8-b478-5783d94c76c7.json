{"url": "https://www.aktuality.sk/clanok/503478/shmu-predpoved-pocasia-nadnes/", "title": "SHMÚ varuje pred búrkami a lejakmi", "body": "Na Slovensku by dnes malo výdatnejšie zapršať. Slovenský hydrometeorologický ústav (SHMÚ) vydal preto pre celé územie výstrahu prvého stupňa, ktorá platí od piatkového poludnia do polnoci. Počas búrok a intenzívnych lejakov by podľa odhadov mohlo spadnúť 20 až 40 mm zrážok, vietor by mal miestami v nárazoch dosiahnuť rýchlosť 65 až 85 km/h. (  ) Teploty by popoludní mohli vystúpiť až na 33 stupňov Celzia. Podľa meteorológov je to v danom ročnom období a oblastiach bežné, búrky s krúpami však môžu predstavovať nebezpečenstvo a spôsobiť škody menšieho rozsahu. "}
