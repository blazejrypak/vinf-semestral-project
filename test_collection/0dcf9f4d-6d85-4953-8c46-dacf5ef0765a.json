{"url": "https://www.aktuality.sk/clanok/180527/europsky-parlament-zacal-rokovat-na-januarovom-plenarnom-zasadnuti/", "title": "Európsky parlament začal rokovať na januárovom plenárnom zasadnutí", "body": "Pri tejto príležitosti pripomenul viaceré významné výročia a udalosti a následne predniesol vyhlásenie k situácii v Tunisku.  V rámci otvorenia plenárneho zasadnutia EP v Štrasburgu spomenul Buzek 66. výročie oslobodenia koncentračného tábora v Osvienčime (27. januára), ďalej výročie \"krvavej nedele\" z 13. januára 1991 v Litve, vyjadril tiež solidaritu občanom Bieloruska a Čínu vyzval na zverejnenie miesta zadržiavania opozičného aktivistu Kao Č'-šenga.  Okrem toho pripomenul, že v decembri 2010 pristúpila Európska únia k Dohode o právach zdravotne postihnutých občanov a aj to, že od 1. januára 2011 prevzalo predsedníctvo EÚ Maďarsko. Predseda europarlamentu vyjadril tiež sústrasť rodinám obetí nedávnych živelných katastrof v únii.  TASR o tom dnes informovala Zuzana Repková, tlačová atašé Európskeho parlamentu. "}
