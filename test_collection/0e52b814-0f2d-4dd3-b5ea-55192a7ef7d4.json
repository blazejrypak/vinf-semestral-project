{"url": "https://www.aktuality.sk/clanok/313031/komentar-mariana-sekeraka-referendum-o-rodine-rok-po/", "title": "Komentár Mariána Sekeráka: Referendum o rodine – rok po", "body": "Pretože najmä o tom, ako vieme, to v podstate celé bolo. Rodina ako hodnota sa stala nástrojom politického boja. Boja proti osobám s menšinovou sexuálnou orientáciou. Slovensko dnes trápia iné témy ako pred rokom. Už vtedy však bolo zjavné, že ide o zástupný problém. Ten na múdre rady marketingových poradcov prakticky odignorovala aj vládna strana. Tá, ktorá ústami svojho najvyššieho predstaviteľa dnes   sťaby údajného „agenta opozície“ (obľúbený premiérov termín pre všetkých, ktorí maj „tú drzosť“ s ním verejne nesúhlasiť). Biskupa, ktorý sa rozhodol nemlčať a  . Toho biskupa, ktorý predtým výrazne podporoval aj referendum. Bez ohľadu na to, či fandíme všetkým názorom biskupa Lacha, je jasné, že aj vďaka nemu najvyšší predstavitelia najpočetnejšej cirkvi u nás začali byť konečne skutočne aktívni. Odvážne využívajú status (ešte stále) verejných autorít, ktorým načúvajú aj médiá. Potvrdili to aj nedávne aktívne postoje arcibiskupov Babjaka a Zvolenského v prístupe k utečeneckej kríze. Potvrdila to aj účasť biskupa Haľka na pohrebe Antona Srholca. Mnohí cítia, že je fajn, keď sa katolícki hierarchovia statočne angažujú v problémoch, ktoré ľudí naozaj trápia. A verejnosť to iste ocení viac než hromy – blesky z pastierskych listov o kultúre smrti. Ale späť k vlaňajšiemu referendu. Jeho fiasko niektorí vnímajú ako slabosť kresťanskej viery na Slovensku. Paradoxne, k tomuto záveru dochádzajú jeho niekdajší podporovatelia i ľudia skeptickí voči cirkvi. Tí prví smútia, tí druhí prinajmenšom uspokojivo konštatujú: „My sme vám to hovorili!“ O poklese prakticky prežívaného kresťanstva ale nemožno hovoriť v čase, keď cirkev a s ňou spriaznené mimovládne organizácie dokážu zmobilizovať tisícky ľudí do tzv. pochodov za život. Aj tu možno tkvie odpoveď na otázku neúspechu anti-gay referenda. Pozitívne výpovede o hodnote ľudského života motivujú ľudí viac, než strašenie pred „zvráteným a zahnívajúcim“ Západom a jeho domnelou „homopropagandou“. Pred referendom mnohí prorokovali, že Aliancia za rodinu zabojuje v parlamentných voľbách. Nestalo sa. Možno aj kvôli výsledku referenda ako takého. A azda aj preto, že „vlajku“ ochrany rodiny už dávnejšie úspešne zdvihlo KDH v družnej spolupráci so SMER-om. Na druhej strane, niektorí kresťanskí aktivisti a aktivistky kandidovať budú, súc roztratení na kandidátkach rôznych strán. Druhým plodom referenda sa stal samostatný konzervatívne ladený denník, ktorý má nepochybne svoj okruh stabilných čitateľov a čitateliek. "}
