{"url": "https://www.aktuality.sk/clanok/882798/aky-bol-zivot-v-bratislave-za-marie-terezie-jej-sochu-rozbili-podcast-muzeum/", "title": "Aký bol život v Bratislave za Márie Terézie? Jej sochu rozbili (podcast Múzeum)", "body": "V prvej časti reportáže o Márii Terézii ste si   aké reformy panovníčka presadila - od očkovania až po vzdelanie pre vojakov. Jej reformy boli o niečo umiernenejšie ako zmeny, ktoré chcel presadiť jej syn a spoluvládca Jozef II. Ten jej vyčítal „slabosť pri reformách”, hoci on sám niektoré z tých svojich pred smrťou odvolal. V dnešnej reportáži si budete môcť vypočuť, ako sa žilo v časoch Márie Terézie v hlavnom meste Uhorska. Za jej vlády si Bratislava prešla viacerými zmenami a stala sa najväčším mestom Uhorského kráľovstva.  Panovníčka nemala vo veľkej obľube cestovanie, to jej aj bolo vyčítané. „Mária Terézia síce veľmi rada jazdila na koni, ale je jednou z panovníčiek, čo minimálne cestovala. Na korunovácii v Prahe bola len raz - to jej tiež trochu zazlievajú, že bola panovníčkou, ktorá Prahu veľmi nepozdvihla,\" opisuje Jana Huťanová zo Slovenského národného múzea.  Na dnešnom Námestí Ľudovíta Štúra stála v minulosti socha Márie Terézie. Neskôr však bola zničená. „V roku 1921 po vzniku Československa bol taký trend zničiť všetko, čo pripomínalo starú Rakúsko-uhorskú monarchiu. Tak padla za obeť aj táto socha,\" opisuje Huťanová s tým, že sa rozbila na drobné kusy a zachovali sa z nej len niektoré bloky. Moderuje Denisa Hopková. Podcast Múzeum vzniká v spolupráci Slovenského národného múzea a portálu Aktuality.sk.  Všetky naše podcasty nájdete na jednej stránke  . Na odber všetkých nových dielov sa môžete prihlásiť cez  ,   alebo   . Sledujte nás aj na facebookovej stránke   alebo na   . "}
