{"url": "https://www.aktuality.sk/clanok/902933/v-ramci-roka-je-mozno-jeden-den-ked-hrozba-tornada-existuje-aj-u-nas-rozhovor/", "title": "V rámci roka je možno jeden deň, keď hrozba tornáda existuje aj u nás (rozhovor)", "body": "To, že vzniklo, ho neprekvapilo, podľa jeho slov ho ale prekvapila najmä jeho intenzita. Taká sila tornáda, ktoré vo štvrtok podvečer zasiahlo juh Moravy a spustošilo niekoľko obcí, sa podľa meteorológa Slovenského hydrometeorologického ústavu   , ktorý sa venuje metodike výstrah a výskumu nebezpečných búrkových javov, totiž v našich zemepisných šírkach bežne nevidí. „U nás tornádo vyprodukuje jedna až tri supercely, je to veľmi malá pravdepodobnosť. K vzniku superciel u nás dochádza, možno máme 10 až 20 dní so supercelou ročne. Nie je to výnimočné. V rámci toho je možno jeden deň taký, že hrozba tornáda existuje. No tá hrozba je často na väčšej ploche, než má Slovensko,“ hovorí v rozhovore pre Aktuality.sk. Mňa to neprekvapilo, pretože supercelárne búrky sme aj čakali. Vedeli sme, že supercely budú vznikať, otázne bolo, či sa z Moravy dostanú aj na Slovensko, no pripúšťali sme, že sa dostanú. Aj preto sme vydávali výstrahu 2. stupňa. Bola tam určitá šanca, že s nimi môže byť spojené aj tornádo. Potvrdzovali to aj merania krátko pred tornádom, keď bolo vidieť charakteristiky prúdenia, ktoré pomáhajú jeho vzniku v supercelách. To, že supercely vznikli, ma neprekvapilo, no prekvapila ma tá intenzita tornáda. Je veľmi zriedkavým javom, že tornádo má intenzitu F3 (štvrtý zo šiestich stupňov Fujitovej stupnice, ktorá klasifikuje silu tornád, pozn. red), aj to ešte čakáme, ako dopadne výskum, ako to presne klasifikovať. Tá intenzita F3 je ešte asi minimálny odhad. Na naše pomery je to veľmi silné tornádo a za posledných 20 rokov na území Slovenska neviem o takomto prípade. V okolitých krajinách by sme možno našli jeden, dva, ale tiež to v tejto oblasti nie je bežný jav. Celkovo viac toho vieme o tornádach, ktoré sa vyskytujú v súvislosti so supercelami. Súvisia totiž s cirkuláciou supercely, čo je búrka, ktorá má rotujúci výstupný prúd. Ten má každá búrka. Výstupný prúd vyháňa teplý a vlhký prúd do výšky, kde dochádza ku kondenzácii a tvorbe zrážok. Supercela tým, že má rotujúci výstupný prúd, tak tá rotácia vedie k ďalším mechanizmom, ktoré podporujú jeho intenzitu. V tom výstupnom prúde dokáže byť vyššia rýchlosť. Znamená to napríklad, že dokáže udržať väčšie krúpy, produkovať viac zrážok. S tým súvisí aj pravdepodobnosť silnejších nárazov vetra pri naopak zostupnom prúde, čiže okolitých zrážkach. Toto vzniká v prostredí, v ktorom máme takzvaný silný vertikálny strih vetra.  Tornádo doslova v přímém přenosu. Autentický záznam příchodu tornáda od jednoho z obyvatel obce Lužice na Hodonínsku dokumentuje nevídanou ničivou sílu přírodního živlu, který zpustošil jednu oblast na jihu Moravy. Máme nejaké prúdenie pri zemskej vrstve a nejaké prúdenie v hladinách okolo piatich, šiestich kilometrov nad povrchom. Keď je rozdiel medzi týmito prúdeniami vysoký, vtedy sú vhodné podmienky pre vznik superciel. O silnom vertikálnom strihu vetra hovoríme, keď je rozdiel aspoň okolo 70 km/h. Vtedy dochádza k mechanizmom, ktoré podporujú intenzitu toho výstupného prúdu, stabilitu, šírku. Celá tá štruktúra je mohutnejšia, stabilnejšia. To ale vedie k tomu, že má aj vyššiu pravdepodobnosť nebezpečných javov. Preto hovorím aj o tomto strihu, pretože na supercelárne tornáda potrebujeme supercelu, no strih je dôležitý aj v spodnej vrstve zhruba jedného kilometra. Keď je v tejto vrstve prítomný, to je jedna z podmienok pre vznik tornáda v rámci superciel. Toto nie je časté. Väčšinou totiž máme silný strih vetra v tej vrchnej vrstve, teda v tých piatich, šiestich kilometroch, v spodnej vrstve je slabý. Tieto podmienky nie sú vhodné pre tornáda, ale sú vhodné pre supercely. To je pomerne bežná situácia. V situácii z Moravy ale boli vhodné podmienky aj pre tornáda. Vznik tornáda spočíva v tom, že supercela má nejakú rotáciu pri povrchu a ide o to, či sa tá rotácia natiahne až po oblak. Tornádo vzniká opačne, než si väčšina ľudí myslí. Rotácia je naťahovaná z povrchu smerom nahor. Ide potom už len o to, či sa tá rotácia prepojí. A tá rotácia sa prepojí, ak je tam dostatočný ten strih vetra v spodnom kilometri. No zároveň sú tam ďalšie teplotné a vlhkostné charakteristiky v spodných hladinách. Aj v rámci zostupného prúdu, teda tam, kde prší, aj mimo neho. Túto časť už je ale prakticky nemožné predpovedať.  To áno, pretože pokiaľ v ňom aj máte merací prístroj, po silnom tornáde ho už nemáte. Nič nenameriate. Tie slabšie tornáda ešte prístroje zrejme vydržia, no treba si uvedomiť, že tornádo nie je nejaký systematický prúd vetra, v rámci jeho okolia existujú obrovské rozdiely. Pár metrov od tornáda môže byť rýchlosť vetra o 100 km/h slabšia. Aj tieto veľké rozdiely v prúdení spôsobujú škody. Jednak ten rozdiel rýchlostí, a potom i tie samotné trosky, ktoré lietajú okolo neho.  Pokiaľ ide o samotné tornádo, tak to, že by sa spomínalo v predpovedi o nebezpečnom jave, to si neviem ani predstaviť. Zasa nie je to nepochopiteľné, že tomu ľudia majú i problém uveriť, pretože frekvencia tohto javu je u nás taká nízka, že v konkrétnom bode na mape je to možno i niekoľko sto rokov. Väčšina ľudí tornádo nikdy neuvidí, nezažije. Ľudia sa skôr vždy späť dozvedajú, že sa niečo kdesi blízko vyskytlo, aj to možno jedno, dve za rok. Je pochopiteľné, že ľudia majú problém vôbec uveriť, že čosi také sa môže udiať. Frekvencia presahuje život človeka. Je to podobné ako so zemetrasením. Vieme, že sa vyskytovali, no nikto si nič také nepamätá, a keď to príde, ľudia sme všetci v šoku.  Nemusí to byť rovina. Ja sa venujem v rámci dizertačnej práce výskumu superciel, respektíve tomu, prečo je na východnom Slovensku a na Gemeri tých superciel viac než inde. Je to práve v dôsledku orografických efektov, hlavne prúdenia, ktoré zvyšujú ten vertikálny strih vetra. Zvyšujú teda pravdepodobnosť, že dôjde k vzniku supercely, no v takom istom prostredí napríklad na západe Slovenska by k nemu nedošlo. Tie podmienky, ktoré boli na Morave, neboli prakticky vôbec ovplyvnené orografiou (opis reliéfu zemského povrchu, pozn. red). Tie boli skôr dané vlastnosťami prostredia, vzduchovej hmoty. Máme celkovo málo prípadov superciel, ktoré sa vyskytujú aj na západnom Slovensku, niekoľkonásobne menej ako na východe. To sa týka aj krúpov. Supercely produkujú veľké krúpy, ostatné búrky nemajú dostatočne silný prúd, aby tú krúpu udržali vo vzduchu a padajú tak už malé krúpy. Netreba sa na to dívať ani tak, že niekde sú hory, tak je nižšia pravdepodobnosť pre vznik tornád než na nížine. Hory môžu konštruktívne, ale i deštruktívne ovplyvňovať podmienky. Tornáda väčšinou existujú aj tak niekoľko sekúnd až minút, tornádo ani nestihne prísť k nejakému kopcu, kde by mohlo zaniknúť. Mali sme vlani tornádo v Gemerskej Vsi, v obci Ploské to bolo v apríli v tomto roku. To je pomerne malé časové obdobie, interval polroka. No nevieme vyhodnotiť, nakoľko je to štatisticky významné, keďže nemáme záznamy z minulosti. Nevieme povedať, či tornád pribúda, alebo ubúda, či narastá intenzita. My sme ich možno len nezaznamenali. To ale neznamená, že sa v minulosti nevyskytli. Sme odkázaní na to, že nám ich nahlásia náhodní pozorovatelia. Staničná sieť na jav, akým je tornádo, nie je postačujúca. To by sme ju mali mať v každej obci. Keď sa aj tornádo vyskytne, tak často ovplyvní len časť obce, pár domov. Ľudia opíšu, že zosadlo kúsok od ich domu a za domom zaniklo. Trajektória je taká krátka, že nie je šanca, aby ho zaznamenala stanica. Preto nevieme povedať, aký je trend. Keď som videl niektoré videá, aj ja som mal ten pocit, že sa dívam na záznam F4 z Texasu alebo Oklahomy. Tie ulice boli úplne zdevastované. Ja sa supercelám venujem dlhodobo, čiže nemôžem povedať, že by ma nejako prekvapilo, že tornádo v našich podmienkach vzniklo. Skôr je to o tom, aby sme si uvedomili, že takéto podmienky môžu nastať občas aj u nás a treba tým supercelám a potenciálu tornád treba tiež venovať pozornosť. U nás tornádo vyprodukuje jedna až tri supercely, je to veľmi malá pravdepodobnosť. K vzniku superciel u nás dochádza, možno máme 10 až 20 dní so supercelou ročne, nie je to výnimočné. A v rámci toho je možno jeden deň taký, že hrozba tornáda existuje. No tá hrozba je často na väčšej ploche, než má Slovensko. V tomto je rozdiel aj oproti USA, že tam sú tie jednotlivé štáty väčšie a oni vydávajú výstrahy tak, že často je do tých výstrah pravdepodobnosti výskytu superciel a tornád zahrnutých hneď niekoľko štátov. My nemôžeme takúto výstrahy vydať, týkala by sa možno polovice strednej Európy.  Vieme to urobiť vtedy, ak už vidíme, že supercela ide do podmienok, kde je aj v spodných hladinách silný strih vetra. Takto sa to dá, ale to nie je predpoveď ako taká, to je krátkodobá predpoveď vychádzajúca z analýzy dát, gro je na meraniach.  Pri supercelách vieme predpovedať pomerne dobre podmienky, v ktorých sa môžu formovať. Omnoho náročnejšia je pri predpovedí búrok lokalizácia – kde budú a či vôbec vzniknú. Pri tej intenzite je to jednoduchšie, pretože keď máme strih vetra, je tam vysoká vlhkosť a teplotný pokles s rastúcou výškou výrazný, tak vieme, že všetky podmienky sú splnené a otázne je už len to, či tá búrka začne vznikať a kde. A keď začne vznikať, či to bude v oblasti, kde vieme, že je silný strih vetra, alebo v oblasti, kde práve silný strih vetra nie je. Výstrahu 2. stupňa sme vo štvrtok vydali skôr aj preto, že takéto podmienky na tom západnom a severozápadnom okraji Slovenska nastali. "}
