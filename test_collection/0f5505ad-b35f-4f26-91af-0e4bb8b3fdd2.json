{"url": "https://www.aktuality.sk/clanok/858147/biden-nevymeni-sefa-fbi-v-kongrese-vypocuvaju-ministerskych-nominantov/", "title": "Biden nevymení šéfa FBI, v Kongrese vypočúvajú ministerských nominantov", "body": "Riaditeľ amerického Federálneho úradu pre vyšetrovanie (FBI) Chris Wray vo svojej funkcii zostane aj po nástupe vlády prezidenta USA Joea Bidena. Na Twitteri o tom vo štvrtok informovala hovorkyňa Bieleho domu Jen Psakiová.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Wraya do funkcie vymenoval v roku 2017 Bidenov predchodca Donald Trump. Funkčné obdobie šéfa FBI trvá desať rokov. Dva dni po Bidenovej inaugurácii Senát amerického Kongresu zatiaľ potvrdil len jednu členku Bidenovej administratívy, a to riaditeľku spravodajských služieb (DNI) Avril Hainesovú, uviedla v piatok agentúra DPA. Členovia Senátneho výboru pre obchod, vedu a dopravu vo štvrtok vypočúvali Bidenovho nominanta na ministra dopravy Petea Buttigiega. Ak Senát jeho nomináciu potvrdí, Bidenov bývalý súper o prezidentskú nomináciu Demokratickej strany sa tak stane historicky prvým členom americkej vlády, ktorý sa otvorene hlási k homosexuálnej orientácii.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Snemovňa reprezentantov vo štvrtok odhlasovala udelenie výnimky pre Bidenovho nominanta na funkciu ministra obrany Lloyda Austina. Môže sa tak začať jeho vypočutie príslušným senátnym výborom. Šéfom rezortu obrany sa totiž podľa zákona môže stať príslušník ozbrojených síl až po tom, čo bol najmenej sedem rokov mimo služby, alebo mu Kongres môže udeliť výnimku. Štvorhviezdičkový generál Austin odišiel do výslužby v roku 2016. Očakáva sa, že v nasledujúcich dňoch prebehne v Senáte hlasovanie o Bidenových nominantoch na funkcie šéfov rezortov financií (Janet Yellenová) a zahraničných vecí (Antony Blinken). "}
