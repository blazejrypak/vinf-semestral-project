{"url": "https://www.aktuality.sk/clanok/647939/tyzden-vo-svetovych-mediach-obrador-je-iny-laviciar-nez-fico-a-pellegrini/", "title": "Týždeň vo svetových médiách: Obrador je iný ľavičiar než Fico a Pellegrini", "body": "„Viete si predstaviť, že nastúpite do normálneho lietadla a tam zrazu zistíte, že vedľa vás sedí prezident Mexika? Ono sa to fakt môže stať.“ Takto sa začína   o novom ľavicovom prezidentovi Mexika Lopézovi Obradorovi. Reportéri ho zachytili počas služobnej cesty na palube bežného komerčného letu a to ešte k tomu v ekonomickej triede. Socialistický prezident sa len tri dni po nástupe do funkcie rozhodol predať svoje prezidentské lietadlo Boeing 787-8 Dreamliner TP-01, pričom výťažok z predaja pôjde na podporu najchudobnejších komunit v Mexiku. „V tejto krajine plnej chudoby by som sa hanbil, keby som mal cestovať vlastným luxusným lietadlom,“ uviedol Obrador ešte v septembri. O predaji svojho prezidentského lietadla hovoril však už vo svojej ľavicovej kampani – a ako vidno, on svoje ľavicové ideály aj žije. Ono proste existujú ľavičiari, ktorí chápu, že neprimeraný luxus u ľavicového politika je politické faux pas. A to isté platí aj pre   či Ficove bývanie   a jeho niekdajšie  za neuveriteľných 20 000 eur. Neprimeraný luxus sa k politikovi Smeru s nálepkou sociálna demokracia ne/hodí asi tak, ako prípadná nevera u predstaviteľa KDH.  A tak možno konštatovať, že Obrador ľavicovú politiku žije srdcom, kým Fico a Pellegrini ju majú v názve strany. Bohužiaľ. Dobrý, mnohovrstevný komentár o ďaľšom rozmere narastania napätia medzi Washingtonom a Moskvou priniesli   Ide o ruské rakety Novator, rozmiestnené v Rusku, ktoré môžu zasiahnuť aj štáty EÚ. Podľa USA tým Moskva porušuje zmluvu o likvidácii rakiet stredného doletu (INF) z roku 1987. USA sa na tom minulý týždeň zhodli aj s 29 štátmi NATO. Lidovky konštatujú: „Je to správa dobrá už len pre to, že konečne ukazuje tému, na ktorej sa zhodnú USA a štáty Európy. V dobe, kedy medzi nimi skoro žiadny spoločný menovateľ nie je, ukážku spoločného menovateľa prináša.“ Podľa   dostali Rusi ultimátum 60 dní, aby rakety stiahli. Inak USA zmluvu vypovedia. Lidovky to vnímajú ako zlú správu, lebo: „USA nemajú veľký záujem na udržaní dohody INF. Čo ak Rusko toto ultimátum odmietne, rovnako ako sa odmieta stiahnuť z Krymu? Majú pre tento prípad USA nejaký plán B? Plány B sa samozrejme nezverejňujú. Ale je užitočné sa na ne aspoň pýtať. Ušetrí to všakovaké prekvapenia.“ Skúsme hádať. Donald Trump žiaden veľkolepý plán B nemá. Zmluvu vypovie a má skvelú mediálnu tému, ktorou prekryje vyšetrovanie svojich podozrivých politických kšeftov s Ruskom v prezidentskej kampani. Ale čo keď je všetko inak a jeho jastrabi z Pentagonu majú skutočne plán B? Pripravuje sa ďaľšie kolo zbrojenia? Bude natoľko účinné, aby skutočne ochránilo Európu?  Keby sme mali vlastnú armádu EÚ, tieto otázky by boli zbytočné.  Napätie narastá aj medzi USA a Čínou. Na žiadosť amerických úradov uplynulý týždeň zatkli v Kanade dcéru zakladateľa spoločnosti Huawei Meng Wanzhou Tá je v súčasnosti aj top-manažérkou pre financie tejto čínskej gigantickej firmy, známej hlavne výrobou mobilov. Washington žiada o jej vydanie, kanadské zákony nedovoľujú dôvody žiadosti zverejniť.  s odvolaním sa na Wall Street Journal sa domnieva, že by mohlo ísť o obchodovanie Huawei s Iránom napriek sankciám, ktoré USA na Teherán uvalili. Autori videokomentára dávajú tento „agresívny krok“ do súvislosti s nátlakom Washingtonu na Peking v obchodnej vojne. A asi sa nemýlia. Teraz ide len o to, aby Trump vo svojom zatiaľ   udržal únosné medze. Radšej sankcie ako „branie rukojemníkov“. No a pikoška patrí dnes „osobnosti“ českej politickej scény, Jiřímu Ovčáčkovi. Ten uplynulý týždeň naplnil už piaty rok v roli hovorcu Miloša Zemana.  mu k tomuto jubileu zablahoželali zosumarizovaním jeho pôsobenia vo funkcii. Nezmysly, ktoré stihol tento niekdajší redaktor komunistických Haló novin „vypotiť“, stoja skutočne za prečítanie. Okrem toho, že EÚ prirovnal doslova k nacistickej ríši či neziskovku poslal bojovať do Sýrie, podobne ako Biblia Boha, tak aj on sám seba považuje za „trojjediného“. „Moja úloha je trojjediná. Prezentujem stanoviská pána prezidenta, bránim jeho stanoviská a bránim aj osobu pána prezidenta,“ uviedol v rozhovore pre DVTV. Nie, tento pán svojimi výrokmi predstihuje aj Andreja Danka na slovenskej politickej scéne. Chvalabohu pre Čechov, on je však iba hovorcom prezidenta a nie predsedom parlamentu.  "}
