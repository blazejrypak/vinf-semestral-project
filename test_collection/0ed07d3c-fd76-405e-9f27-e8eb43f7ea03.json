{"url": "https://www.aktuality.sk/clanok/528647/z-valkovej-vrazdy-obvinili-lupica-ktory-prepadol-banku-v-smoleniciach/", "title": "Z Valkovej vraždy obvinili lupiča, ktorý prepadol banku v Smoleniciach", "body": "Muž, ktorého po siedmich rokoch obvinili z vraždy známeho advokáta Ernesta Valka, by mal mať na rováši viacero trestných činov. Podľa portálu   ide o Jozefa R., ktorý si už takmer rok odpykáva trest za prepadnutie banky v Smoleniciach.  Prípad bol nezvyčajný tým, že lupič pri prepade použil masku Arnolda Schwarzeneggra. Obhajca Jozefa R. potvrdil, že jeho klient je už obvinený aj vo Valkovom prípade. „ Je pravdou, že je jeden z dvojice obvinených z vraždy Ernesta Valka,\" potvrdil advokát obvineného Ladislav Kuruc. O tom, že motívom vraždy bola lúpež a páchateľmi lupiči, ktorých Valko prekvapil, hovoril už dávnejšie bývalý policajný prezident Jaroslav Spišiak. Naznačoval to aj námestník generálneho prokurátora Peter Šufliarsky. V novembri 2013 hovoril, že vyšetrovatelia sú vo fáze, keď potrebujú nájsť jeden, dva dôkazy, aby mohli vzniesť obvinenie. Malo by ísť podľa neho o svedecké výpovede, ktoré súd vyhodnotí ako relevantné dôkazy. Podľa   aktuálne obvineného muža usvedčili jeho spolupáchatelia, ktorí sa proti nemu rozhodli svedčiť a ktorí sú odsúdení pre iné trestné činy.   usmrtili strelnou zbraňou, našli ho v jeho dome v Limbachu. Mŕtve telo renomovaného advokáta objavili jeho dcéra a bývalá manželka 8. novembra 2010 o 22.45 h pri príchode do jeho rodinného domu. Vybrali sa tam po tom, ako dlhší čas neprijímal volania na svoj mobilný telefón, čo im bolo podozrivé. Od začiatku orgány činné v trestnom konaní pracujú s viacerými verziami, respektíve možnými motívmi vraždy - od lúpežnej vraždy až po nájomnú - a s možnosťou, že súvisela s prácou advokáta a jeho angažovaním sa vo viacerých mediálne známych kauzách. "}
