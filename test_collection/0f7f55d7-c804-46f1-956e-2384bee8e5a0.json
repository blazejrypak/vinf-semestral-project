{"url": "https://www.aktuality.sk/clanok/530351/naka-zadrzala-okresneho-funkcionara-mostu-hid/", "title": "NAKA zadržala okresného funkcionára Mostu-Híd", "body": "Ako informoval   , ide o okresného predsedu Mostu-Híd v Spišskej Novej Vsi a košického župného poslanca Stanislava Vospálka. Ten zároveň pracuje na úrade splnomocnenca vlády pre rómske menšiny Ábela Ravasza. „Pracujem s veľmi limitovanými informáciami. Ak sa to potvrdí, je to vážna záležitosť, nechcel by som vopred súdiť, keď sa potvrdí jeho vina, okamžite ukončíme spoluprácu,“ povedal Ravasz pre Denník N. Policajnú akciu Shark odštartovalo niekoľko stoviek príslušníkov NAKA v piatok skoro ráno. Zasahovali v Košickom, Prešovskom, Banskobystrickom a Bratislavskom kraji. Celkovo mali prehľadať viac ako 40 objektov. Viac informácií o výsledkoch akcie by mala polícia poskytnúť v utorok.  "}
