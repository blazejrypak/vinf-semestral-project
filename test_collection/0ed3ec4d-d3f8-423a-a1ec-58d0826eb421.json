{"url": "https://www.aktuality.sk/clanok/114511/vyhrazal-sa-mu-zabitim-ak-mu-neda-250-korun/", "title": "Vyhrážal sa mu zabitím, ak mu nedá 250 korún", "body": "Vyšetrovateľ v Žiari nad Hronom obvinil zo zločinu lúpeže 27-ročného muža z Kremnice. V pondelok v nočných hodinách pred hotelom v Kremnici, s nožom v ruke chytil pod krk 31-ročného muža z Kremnice. Poškodenému vulgárne nadával a neskôr sa mu vyhrážal vyvraždením rodiny. Zároveň od neho žiadal 250 korún. Pod hrozbou použitia zbrane, páchateľovi dal peniaze. Páchateľ následne z miesta odišiel. K zraneniu osôb nedošlo. \"Obvinený je stíhaný na slobode. Hrozí mu trest odňatia slobody na 7 až 12 rokov,\" uviedla banskobystrická policajná hovorkyňa Mária Faltániová. "}
