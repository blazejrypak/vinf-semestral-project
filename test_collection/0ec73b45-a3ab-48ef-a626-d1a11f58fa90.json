{"url": "https://www.aktuality.sk/clanok/641724/vo-firmach-kisku-bola-razia-zaistila-uctovnictvo/", "title": "Vo firmách Kisku bola razia, zaistila účtovníctvo", "body": "Podľa   bol zásah NAKA načasovaný na deň, keď bratislavský okresný súd odsúdil Ladislava Bašternáka na 5 rokov väzenia za neoprávnené vratky DPH. Polícia aj v tomto prípade skúma nadmerné odpočty z DPH, píše týždenník. Podľa jeho zdroja, ktorý je z prostredia vyšetrovania, mali policajti u Kiskovcov zaistiť účtovníctvo a počítače. Akcia mala zrejme súvisieť s daňovým priznaním spoločnosti, ktorý si mala neoprávnene uplatniť nadmerný odpočet DPH za apríl 2014, jún a november 2013, kde v januári tohto roka začal vyšetrovateľ finančnej polície trestné stíhanie vo veci podozrenia zo zločinu daňového podvodu. Celková suma vratky DPH predstavuje 146-tisíc eur. Išlo o náklady na propagáciu v prezidentskej volebnej kampani. Médiá priniesli informácie o daňových problémoch s daňami ešte vlani na jeseň a polícia začala trestné stíhanie vo veci v januári. "}
