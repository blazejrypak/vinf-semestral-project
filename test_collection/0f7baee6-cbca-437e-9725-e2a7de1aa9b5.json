{"url": "https://www.aktuality.sk/clanok/269357/kava-namiesto-morfia-ucinky-trvaju-dlhsie-tvrdia-vedci/", "title": "Káva namiesto morfia? Účinky trvajú dlhšie, tvrdia vedci", "body": "Odborníci z Univerzity of Brasilia objavili, že obľúbený kofeínový nápoj obsahuje proteín, ktorý sa svojimi účinkami podobá morfínu (morfiu). Navyše, efekt novej látky trvá dlhšie.  v spolupráci s Katedrou genetiky a biotechnológie štátneho poľnohospodárstva a výskumným strediskom Embrapa. Vedci sa vo výskume zamerali na vyhľadávanie a kombinovanie génov ktoré ovplyvňujú výslednú kvalitu kávy. V priebehu štúdie sa vedcom sa podarilo nájsť v lahodnom kofeínovom moku nové látky. Pri analýze genómovej sekvencie kávy a zodpovedajúcich proteínov odhalili vedci bielkoviny podobné proteínom u ľudí. Následne sa rozhodli syntetizovať štruktúrnu novoobjavených látok a vyskúšať ich vlastnosti. Vedci identifikovali v káve doteraz neznámy fragment proteínu – peptidu - ktoré majú účinok podobný morfínu, inými slovami majú analgetické a sedatívne účinky. V obľúbenom nápoji našli vedci sedem proteínov, ktoré nazvali „peptidy opiodipov“ a požiadali brazílsku vládu o ich patentovanie. Novoobjavené peptidy majú oproti štandardným sedatívam základný rozdiel: ich účinok vydrží dlhšie - vedcom sa to podarilo zistiť prostredníctvom experimentov na laboratórnych myšiach. Účinok peptidov trval štyri hodiny a neboli zaznamenané žiadne vedľajšie účinky. Prevratný objav má podľa odborníkov veľký \"biotechnologický potenciál\" a to nie len pre odvetvie zdravého stravovania, ale rovnako by mohol pomôcť minimalizovať stres zvierat na bitúnkoch. Už pred viac ako desiatimi rokmi, v roku 2004, Embrapa stanovila sekvencie funkčného genómu kávy, čo umožnilo kombinovať kávové gény s cieľom zlepšiť kvalitu kávových zŕn. Aj vďaka tomuto úspechu sa vedcom podarilo objaviť nové peptidy. "}
