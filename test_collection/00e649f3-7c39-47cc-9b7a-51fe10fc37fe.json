{"url": "https://www.aktuality.sk/clanok/138339/policia-ukoncila-vysetrovanie-vlanajsej-strelby-na-skole-s-10-obetami/", "title": "Polícia ukončila vyšetrovanie vlaňajšej streľby na škole s 10 obeťami", "body": "Dvadsaťdvaročný Matti Saari zastrelil na škole v meste Kauhajoki osem študentiek, jedného študenta a učiteľa pred tým, ako obrátil zbraň proti sebe.Policajti našli v jeho dome odkaz, podľa ktorého útok plánoval od roku 2002. V telefonáte kamarátovi po streľbe a pred tým, ako si sám strelil do hlavy, hovoril o dvojročnom plánovaní. V odkaze Saari tiež uviedol, že nenávidel ľudí a spoločnosť. Urobil tiež videonahrávku, ktorá ho zachytáva na strelnici a pri škole.Polícia dospela k záveru, že Saari konal sám a nenašla žiadne priame spojenie s útočníkom pri predošlej streľbe na fínskej škole. Podľa psychologického profilu mal sklony k samovražde a bol v minulosti šikanovaný, hoci nie na svojej vysokej škole, kde zabíjal. Pri útoku Saari vypálil najmenej 157 striel a v škole tiež založlil niekoľko požiarov.Z 2300-stranovej správy, ktorá obsahuje rozhovory s vyše 150 ľuďmi, má polícia zverejniť asi jednu tretinu. Prípad je uzavretý po smrti Saariho, ktorý podľahol zraneniam hlavy krátko po prevoze do nemocnice.Fínske úrady po streľbách na škole sprísnili zbrojnú legislatívu. "}
