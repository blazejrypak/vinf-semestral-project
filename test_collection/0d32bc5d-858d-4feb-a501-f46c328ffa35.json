{"url": "https://www.aktuality.sk/clanok/501328/dnes-sa-pripravte-na-prehanky-a-burky/", "title": "Dnes sa pripravte na prehánky a búrky", "body": "Dnes bude polooblačno až oblačno. Postupne sa na mnohých miestach objavia prehánky alebo búrky, ktoré môžu byť aj intenzívne alebo s krúpami. Najvyššia denná teplota bude od 26 do 31, na Kysuciach, Orave, Liptove a Spiši okolo 24 stupňov. Teplota na horách vo výške 1500 m bude okolo 16 stupňov. Neskôr sa však ochladí. Zafúka prevažne južný vietor rýchlosťou 3 až 9 m/s (10 až 30 km/h), v nárazoch miestami okolo 15 m/s (55 km/h). Pri búrkach vietor zosilnie. Na horách bude fúkať prudký až búrlivý vietor. "}
