{"url": "https://www.aktuality.sk/clanok/901497/koronavirus-slovinci-si-mozu-vybrat-zo-styroch-vakcin/", "title": "Koronavírus: Slovinci si môžu vybrať zo štyroch vakcín", "body": "Obyvatelia Slovinska si od pondelka môžu vybrať, ktorou zo štyroch dostupných vakcín proti koronavírusu sa nechajú zaočkovať. Slovinská vláda sa rozhodla k tomuto kroku pristúpiť, pretože v krajine sú zásoby vakcín väčšie ako dopyt ľudí po očkovaní, informovala agentúra STA.  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  V krajine majú momentálne asi pol milióna nepoužitých vakcín, čo je viac ako ľudí, ktorí momentálne čakajú na očkovanie. V priebehu týždňa má do krajiny navyše doraziť ďalších 120.000 dávok vakcíny od konzorcia Pfizer/BioNTech. Od pondelka si preto obyvatelia Slovinska budú môcť vybrať, ktorou zo štyroch dostupných vakcín ich zaočkujú. Na výber majú medzi vakcínami od spoločností Moderna, Pfizer/BioNTech, AstraZeneca a jednodávkovou vakcínou od spoločnosti Johnson&Johnson.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Vláda chce okrem toho zriadiť aj mobilné očkovacie jednotky, aby sa tak stalo očkovanie pre ľudí ešte prístupnejším. V mnohých očkovacích centrách navyše nie je potrebné čakať na termín očkovania, ľudia môžu jednoducho prísť a nechať sa zaočkovať vybranou vakcínou kedykoľvek počas otváracej doby vakcinačného centra. Podľa údajov Národného inštitútu verejného zdravia bolo z viac ako dvoch miliónov obyvateľov Slovinska doteraz prvou dávkou zaočkovaných takmer 800.000 ľudí a plne zaočkovaných je takmer 595.000 občanov.  "}
