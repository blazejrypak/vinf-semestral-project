{"url": "https://www.aktuality.sk/clanok/569572/kalendarium-akcia-k/", "title": "Kalendárium: Barbarskú noc pomáhal zosnovať „kňaz komunizmu“ Gustáv Husák", "body": "Koniec-koncov, zo strategického hľadiska, stret komunistov s cirkvou nebol až taký prekvapujúci. Súdruhovia považovali cirkev za svojho nepriateľa, lebo mala ideu – paradoxne podobnú tej, ktorou sa zaštiťovali oni – a 2000 rokov starú organizáciu. Komunisti považovali cirkev za konkurenta. Nebezpečného konkurenta. Po prevrate vo februári 1948 v boji proti cirkvi vyskúšali svoju obľúbenú metódu cukru a biča. Klement Gottwald šokoval, keď v júni toho roku poprosil cirkev, aby pri príležitosti jeho uvedenia do úradu slúžila slávnostnú omšu Te Deum. Nakoniec sa však ukázalo, že Gottwald týmto svojím krokom chcel len ukolísať veriacich. Nádej, že komunisti budú cirkev tolerovať, sa ukázala sťa falošná. Komunisti chceli vieru, ktorú považovali za „ópium ľudstva“, buď využiť vo svoj prospech – alebo zničiť. Pri realizácii svojich plánov mali niekedy až humorné predstavy. Minister spravodlivosti Alexej Čepička napríklad dúfal, že kňazov pre cirkev bude vyberať štátna komisia z preverených občanov, ktorí dostanú komunistický rýchlokurz náboženstva – akúsi večernú náboženskú maturitu. Ku vykonávaniu akejkoľvek cirkevnej funkcie či prijatiu do kláštora komunisti vyžadovali štátny súhlas, ktorý mohli alebo nemuseli udeliť. Keďže cirkev pochopiteľne s podobnými plánmi súdruhov nesúhlasila a ohradila sa aj voči podriadeniu cirkvi štátu   , komunisti prikročili k represiám. Tie mali rôzne podoby. Tou najzávažnejšou bol v roku 1950 pokus zdiskreditovať cirkev vykonštruovaným procesom proti „špiónom Vatikánu“. Medzi desiatimi rehoľníkmi, ktorí dostali doživotie, bol aj   . Od roku 1945 sa na diskreditačných kampaniach proti cirkvi významne podieľal aj Gustáv Husák – ako šéf Slovenského úradu pre veci cirkevné.  Zaujímavosťou je, že Husák o pár rokov neskôr po svojom zatknutí komunistami   a v družnej diskusii si ozrejmovali svoje názory na vieru. Práve tam sa Husák Mastiliakovi vyznal, že aj keď je ateistom, tak on sa považuje za   Minochodom, Husák mal po prepustení z väzenia ku cirkvám – a hlavne tej Mastiliakovej gréckokatolíckej – už omnoho zhovievajší pohľad. To však neplatilo na prelome štyridsiatych a päťdesiatych rokov počas jeho predsedovania v Slovenskom úrade pre veci cirkevné. Spolu so svojím   ako aj ďaľšími československými súdruhmi, Husák „spolurežíroval“ prípravu represívnych akcií proti 881 slovenským mníchom, slovenskú časť celoštátnej Akcie K.  Takto komunisti nazvali Barbarskú noc, keď presne o polnoci z 13.-14. apríla 1950 vtrhli do všetkých mužských kláštorov v Československu. Mníchom dali na pobalenie vecí a rozlúčku so svojimi dlhoročnými domovmi 30 minút. Potom ich naložili do autobusov a presťahovali do internačných kláštorov po celej krajine. Cieľom bolo najmä dostať duchovných čo najďalej od domova, aby nemohli „šíriť ópium ľudstva“ tam, kde ich poznajú a dôverujú im. Tento naivný plán, ktorý predpokladal, že v neznámom prostredí sa rehoľníci nedočkajú podpory od veriacich, stroskotal. Komunisti, mysliac si, že predchádzajúci proces proti špiónom Vatikánu zdiskredituje cirkev, sa prerátali.  V Podolínci, do jedného z piatich kláštorov na Slovensku kam mníchov previezli, sa veriaci vrútili s palicami a vidlami. Bezpečnosť potrebovala strelné zbrane, slzný plyn   Ľuďom nakoniec rehoľníkov oslobodiť zabránila.  uvádzajú, že k miernejším, ale nemenej masovým nepokojom medzi veriacimi došlo na viacerých internačných miestach.  Nakoniec však moc komunistických zbraní dočasne zvíťazila. Mnísi museli absolvovať vojenskú službu u pétépákov, pracovali na stavbách priehrad a mnohí „usvedčení“ z vykonštruovaných zločinov skončili nakoniec v uránových baniach. Režim sa aj v priebehu rokov snažil cirkev naďalej rozdeľovať metódou cukru a biča, poslušných duchovných si kupoval prostredníctvom projektov ako Pacem in terris. Ku kolaborácii sa znížil však len zlomok z nich; naopak, začala sa organizovať tajná cirkev, ktorá nakoniec tiež prispela k pádu komunistického režimu. Od roku 1993 je 13. apríl na Slovensku pamätným dňom nespravodlivo stíhaných. A zaslúžene. To, čo si musela cirkev za komunizmu vytrpieť, by zlomilo nejednu svetskú organizáciu. Ideu či vieru však silou vykoreniť nemožno.  Napriek tomu je hanebné, že za Barbarskú noc nebol z komunistov oficiálne potrestaný dodnes nikto.  Na druhej strane, dejiny vyniesli svoj rozsudok samé. Stačí sa porovnať počet členov cirkví a Komunistickej strany po roku 1989. Božie mlyny melú pomaly, ale iste... "}
