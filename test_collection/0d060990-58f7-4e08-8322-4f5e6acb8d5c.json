{"url": "https://www.aktuality.sk/clanok/791843/v-stredu-bude-jasno-do-25-stupnov/", "title": "V stredu bude jasno, do 25 stupňov", "body": "Zrážkovo nevýrazný studený front postúpi z Poľska a Ukrajiny ďalej na juhovýchod. Za ním začne po prednej strane tlakovej výše nad Škandináviou a západnou Európou prúdiť od severu do našej oblasti chladnejší vzduch. Na Slovensku bude v stredu jasno až polooblačno. Spočiatku môže byť najmä na juhu zväčšená oblačnosť. Najvyššia denná teplota sa bude pohybovať od 20 až 25, na severe okolo 18 stupňov. Teplota na horách vo výške 1500 metrov bude okolo 7 stupňov. V noci bude prevažne oblačno. Najnižšie teploty budú od 15 až 10, v severnej polovici územia okolo 8 stupňov. Zafúka severný až severovýchodný vietor 4 až 10, v nárazoch miestami okolo 14 m/s (15 až 35, 50 km/h). V Banskobystrickom kraji bude fúkať miestami iba slabý vietor. "}
