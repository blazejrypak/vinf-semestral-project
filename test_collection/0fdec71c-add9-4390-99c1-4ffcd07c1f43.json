{"url": "https://www.aktuality.sk/clanok/199167/matilda-isla-do-nemocnice-a-odvtedy-zmizla/", "title": "Matilda išla do nemocnice a odvtedy zmizla", "body": "Žena je nezvestná od 26. novembra, keď odišla z domu na ošetrenie do nemocnice v Starej Ľubovni a odvtedy o sebe nepodala žiadnu správu. Matilda Mirgová je vysoká 160 cm, zavalitej postavy. Má zelené oči a čierne vlasy po ramená. Trpí miernou duševnou retardáciou, veľmi slabo počuje a rozpráva len po rómsky.  Má kolísavú chôdzu s telom nachýleným dopredu. Naposledy mala oblečené modré tepláky, bielu sukňu a čiernu koženú bundu do pása. Na ľavej ruke pri prste má vytetované písmeno A.  Akékoľvek informácie o nezvestnej možno podať osobne na oddelení pátrania Okresného riaditeľstva PZ v Starej Ľubovni, na telefónne číslo 0961 833 371 alebo na bezplatné číslo 158.  "}
