{"url": "https://www.aktuality.sk/clanok/467843/komentar-zola-mikesa-merkelova-bodovala-aj-ked-trumpovu-vypiskali/", "title": "Komentár Zola Mikeša: Merkelová bodovala. Aj keď Trumpovú vypískali", "body": "Už keď Angela Merkelová vo Washingtone odovzdala Ivanke Trumpovej pozvánku na konferenciu, vo vzduchu bolo cítiť „prúser“. Konferencia W 20 bola predvojom tej G 20 a mala inšpirovať ženy k úspechu v povolaniach, kde dominujú muži, či k založeniu podnikania. Ivanka Trumpová za svoj úspech nevďačí len sebe – a tie ostatné jej to na tej konferencii „dali vyžrať“. Nielen tým, že ju po jej prejave vypískali.  Do predvoja „mažoretiek“, ktoré robili okolo konferencie krik, sa proti Trumpovej postavila svojím komentárom novinárka z nemeckej spravodajskej televízie n-tv Sabine Oelmannová. Boli to hlavne kŕčovité kecy o tom, že Ivanka je predovšetkým dcérou svojho otca a ostatné ženy nemajú doma dokonalých manželov a dokonalé deti… Ukrivdený   sa končí samozrejme rovnako predvídateľne ukrivdenou manipuláciou, navodzujúcou dojem, že obyčajná žena sa bude porovnávať s Ivankou Trumpovou, z čoho sa dostane pod neudržateľný psychický stres, lebo nie je rovnako úspešná. „My sa nedefinujeme ako Nadženy, ktoré zvládnu všetko. Lebo je to bullshit! “, končí srdnato Oellmanová. Pardon, ale bullshitom bol hlavne jej článok. Nie preto, že by Ivanka Trumpová bola typickou úspešnou ženou. Nie je – a práve preto jej účasť na konferencii mohla byť prínosom. Jej vplyv na Donalda Trumpa je totiž nepopierateľný, pričom neustále rastie. Ona sama to definovala vôbec nie hlúpou, ba priam vtipnou poznámkou: „Každému môžeš dať výpoveď, nie však svojej rodine,“ povedala podľa denníku   raz svojmu otcovi.  Ak Ivanka naozaj stojí za bombardovaním Assada po chemickom incidente v Sýrii, tak o Ivanke to vypovedá len jedno – má politický výtlak. A môže ho neskôr využiť aj v prospech „ženskej agendy“.  Ak niekto dokáže ovplyvniť Donalda Trumpa, aby vyhodil Stevea Bannona, možno mu dokáže napríklad aj vysvetliť, že nižší zárobok žien v poriadku nie je. Alebo naopak, že šoférovanie žien by Saudskej Arábii aspoň trošku vylepšilo imidž. Šejkovia to síce kvôli Trumpovi nezmenia zo dňa na deň, ale idea sa zahniezdi… A úspech v každom boji začína ideou. Aj v tom za rovnaké práva žien. Preto nápad Angely Merkelovej pozvať na W-20 aj Ivanku Trumpovú bol správny. Rovnako ako bolo správne, že sa jej nemecká kancelárka   . Merkelová tým prejavila svoj filozofický pohľad na svet, ktorý stojí za jej úspechom – a pohoršeným „mažoretkám\" tragicky chýba. Nádej na úspech každej veľkej idey totiž rastie, ak ju presadzujú pragmatici s nadhľadom. A kľudne aj pragmatičky… "}
