{"url": "https://www.aktuality.sk/clanok/903590/shmu-varuje-pred-horucavou-ale-aj-intenzivnymi-burkami/", "title": "SHMÚ varuje pred horúčavou, ale aj intenzívnymi búrkami", "body": "Kým na južnej polovici územia Slovenska hrozí v utorok (29. 6.) veľká horúčava, obyvatelia severných okresov sa musia mať na pozore pred búrkami. Na riziká počasia upozorňuje výstrahami Slovenský hydrometeorologický ústav (SHMÚ).  Aktivujte si službu Aktuality PLUS, vďaka ktorej môžeme tvoriť nezávislý obsah a získajte zľavu na knižný debut šéfredaktora Aktuality.sk Petra Bárdyho.   mapuje príbeh jedného politického lídra aj samotnú éru masových hnutí, neštandardných strán a „obyčajných ľudí“ v politike.  Ako prejav vďačnosti za vašu priazeň vám pri kúpe alebo predĺžení podpory venujeme knihu ZADARMO. Ďakujeme, že ste s nami.  Výstraha pred vysokými teplotami hovorí o popoludňajších teplotách od 33 do 37 stupňov Celzia. Hornú hranicu budú atakovať teploty v okresoch na juhu západného a stredného Slovenska, pre ktoré platí od 14.00 do 18.00 h výstraha druhého stupňa. V ostatných okresoch Bratislavského, Trnavského, Nitrianskeho, Banskobystrického i Košického kraja očakávajú meteorológovia teploty do 33 až 34 stupňov Celzia, od 13.00 do 18.00 h je pre tieto okresy stanovená výstraha prvého stupňa.  Našim podporovateľom, ktorí si aktivujú službu Aktuality PLUS alebo si ju predĺžia na rok, ako poďakovanie venujeme  .  Búrky majú prísť v okresoch v severnej polovici Slovenska taktiež popoludní, výstraha pred nimi platí pre Žilinský, Banskobystrický, Prešovský a časť Košického kraja od 12.00 do 21.00 h. „S búrkami môžu byť spojené krátkodobé, ale intenzívne lejaky, pri ktorých môžu úhrny dosiahnuť 20 - 40 milimetrov a nárazy vetra rýchlosťou 65 - 85 kilometrov za hodinu,\" dodávajú meteorológovia. "}
