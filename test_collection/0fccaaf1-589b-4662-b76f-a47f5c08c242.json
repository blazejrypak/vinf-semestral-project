{"url": "https://www.aktuality.sk/clanok/360876/komentar-zola-mikesa-slovenske-zeleznice-ukazali-ako-sa-to-ma-robit/", "title": "Komentár Zola Mikeša: Slovenské železnice ukázali, ako sa to má robiť", "body": "Železničná spoločnosť Slobvenska (ZSSK) k 1. júlu novelizovala prepravný poriadok, pričom nové pravidlá znemožňujú kotlebovcom vykonávať politicky organizované hliadky vo vlakoch. Propagácia politických strán bude na železnici taktiež zakázaná.  Extrémisti dohliadajúci na dodržiavanie pravidiel slušného správania v slovenských vlakoch boli totiž jednou z najabsurdnejších momentiek slovenského verejného života. Vyholené hlavohrude pripomínali, že je niečo zhnité v štáte slovenskom: ak dovolíme hrať sa na policajtov tým, ktorí na protiutečeneckých demonštráciách  Mimoriadne cenný je pritom spôsob, akým slovenské železnice hliadkujúcich kotlebovcov vo vlakoch zrušili. Namiesto zbrklého zásahu bez opory v prepravnom poriadku, pri ktorom by kotlebovci mohli urazene vrieskať o diskriminácii, prišli nové pravidlá. A sú formulované tak, aby sa zmeny týkali všetkých – hoci aktuálne postihujú iba kotlebovcov.  Postihujú ich preto, lebo to boli práve oni, ktorí ako prví prirodzené status quo svojimi samozvanými hliadkami vo vlakoch narušili. Nie je predsa normálne, aby akákoľvek skupina ľudí svojvoľne prevzala najdôležitejšiu - poriadkovú - úlohu štátu. Pravidlá železníc túto absurditu iba cielene odstraňujú. Nič na tom nemení ani fakt, že kotlebovci toto nariadenie  . Na rade bude železničná polícia, musí proti nim zakročiť a vynútiť si poriadok.  A presne takto by sme mali kotlebovcov „zrušiť\" aj v celom verejnom živote. Buď budú musieť dodržiavať zákon, pravidlá a demokratický spoločenský poriadok. Alebo ich potom treba ako politickú stranu zakázať. Nie preto, že by sme niečo mali proti nim, ale preto, lebo máme radi slobodu a svoj spôsob života. Zhodou okolností sú to práve oni, ktorí nám ho ohrozujú. "}
