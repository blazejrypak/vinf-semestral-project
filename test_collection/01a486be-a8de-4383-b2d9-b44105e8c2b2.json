{"url": "https://www.aktuality.sk/clanok/766779/silny-vietor-odfukol-strechu-v-nitre/", "title": "Silný vietor odfúkol strechu v Nitre", "body": "Nitrianska radnica dočasne uzavrela cestu neďaleko mestského kúpeľa. Dôvodom mimoriadnej uzávierky je odfúknutá strecha, ktorá sa zosunula až na komunikáciu na Kúpeľnej ulici. Na mieste je momentálne osadené prenosné dopravné značenie a zábrany so značkami, ktoré zakazujú vjazd na cestu. „Odklon a reguláciu dopravy tu zabezpečujú mestskí policajti. Ide o bezpečnosť nás všetkých, preto verejnosť prosíme o strpenie dočasného obmedzenia,“ informoval mestský úrad. "}
