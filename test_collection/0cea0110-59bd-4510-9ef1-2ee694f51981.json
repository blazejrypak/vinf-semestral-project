{"url": "https://www.aktuality.sk/clanok/843893/shmu-upozornuje-pocas-noci-na-poladovicu-a-hmlu/", "title": "SHMÚ upozorňuje počas noci na poľadovicu a hmlu", "body": "S poľadovicou treba rátať na celom území Slovenska s výnimkou Prešovského kraja až do sobotného (28. 11.) rána. Jej tvorba predstavuje potenciálne nebezpečenstvo pre ľudské aktivity, akými sú doprava, pohyb osôb, či pre infraštruktúru. S hmlou treba počítať v Žilinskom a Prešovskom kraji. Trvať by mala do soboty do 2.00 h. Meteorológovia počítajú s dohľadnosťou od 50 do 200 metrov, čo predstavuje potenciálne nebezpečenstvo pre dopravné aktivity. "}
