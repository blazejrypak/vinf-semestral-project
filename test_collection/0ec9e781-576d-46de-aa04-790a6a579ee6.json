{"url": "https://www.aktuality.sk/clanok/704405/investigativna-novinarka-pavla-holcova-to-ze-nam-vladne-oligarcha-je-velmi-zle-andrej-babis/", "title": "Investigatívna novinárka Pavla Holcová: Je zlé, že nám vládne oligarcha", "body": "Neoznačili ho len tým, že je v konflikte záujmov, je tam podozrenie na finančný podvod. Buď mu ide o veľa a nesmie za žiadnu cenu prehrať, pretože by to znamenalo jeho koniec, a tým nemyslím len ten politický, alebo mu nedochádza, čo sa deje. Myslím si, že to dokonca môže byť oboje. Uvedomuje si, že mu ide o veľa a zároveň si nepripúšťa, že by naňho protesty a audit Európskej únie mohli mať reálny dopad. Podľa kritéria, ak osoba podniká v rôznych odvetviach a tým má aj silný ekonomický vplyv na to, čo sa deje v danom štáte. Je to všeobecná definícia oligarchie a nevzťahuje sa len na Babiša. Je to žijúci, učebnicový príklad konfliktu záujmov. To, že predseda najsilnejšej politickej strany a premiér, ktorý si kúpil médiá, ktorými ovplyvňuje verejnú mienku, je zároveň druhým najbohatším mužom Českej republiky, je veľmi zlé. Jasné. Jeden z populárnych príkladov je, že v momente, keď sú demonštrácie, akou je napríklad táto (protest na Letenskej pláni, pozn. red), tak na titulke Mladej fronty pravdepodobne vyjde recenzia špekáčikov alebo niečo podobné. Je tam jeden zásadný rozdiel – na Slovensku to, čo bolo zlé, teda prekrývanie politiky, biznisu a organizovaného zločinu, bolo viac na očiach. V Česku je to rafinovanejšie a horšie sa to odkrýva. Myslím si, že tie eurodotácie rezonujú u nás viac než dépehačkári. Štyridsať percent konsolidovaného zisku Agrofertu sú eurodotácie. Poznám mnoho príkladov menších poľnohospodárov, ktorí úplne neznášajú eurodotácie, pretože majú pocit, že to vytvára korupčné prostredie. Ale rada by som sa zastala Európskej únie. Pokašľali si to totiž jednotlivé štáty. Svoje systémy nastavili tak, aby nahrali korupcii. Nielen kontrolné mechanizmy, ale vôbec prideľovanie eurodotácií je v gescii jednotlivých členských štátov. To, že ich nevyužili na rozvoj, na to, aby urobili niečo veľké a dobré, ale využili ich skôr na to, aby sa pár ľudí obohatilo, je problém jednotlivých štátov. Čapí hnízdo je viac o symbolike, než o tom, že by išlo o privlastnenie si obrovskej sumy peňazí. To, prečo sa Čapí hnízdo stalo symbolom zneužívania, sa stalo i vďaka tomu, že ide o veľmi dobre zdokumentovaný prípad, ktorý sa riešil. Takých príkladov, a to nielen pri Andrejovi Babišovi, keď sa dotácie zneužívali, je veľmi veľa. Ako hovorí môj kolega zo Srbska, Praha je jediné miesto, kde majú díleri drog uniformy. Keď sa večer prejdete medzi Karlovým mostom a Václavákom, uvidíte, že je to naozaj tak. Dobre to vidieť v zime: majú červené kabáty so štrasmi, ktokoľvek vyzerá, že by mohol mať záujem o drogy, tam mu ich ponúkajú. Je to všehochuť. Časť z nich sú Nigérijci. Tí hrajú pomerne silnú rolu v distribúcii kokaínu. Myslím si, že áno, no systém dílovania je veľmi prepracovaný. Díleri za vami neprídu spôsobom „chcete kokaín?“, skôr „mám to, po čom túžite“ a začnú vám vnucovať leták s nočným klubom. Keď sa ich začnete vypytovať a oni pochopia, že to nie je náhoda, ponúknu vám čokoľvek – od kokaínu cez metamfetamín po extázu. Nemajú to so sebou. No vydajú povel a príde za nimi niekto z tzv. skrýše a prinesie dávku. Oni sami sa peňazí vôbec nedotknú. Avšak, keď aj pár ľudí zatknete, čo je samo o sebe dosť veľká policajná akcia, do desiatich minút sú tam iní. Predseda vlády má pod kontrolou tých, ktorí majú kontrolovať. Toto bude ťažké. Nechcem tu dávať prognózy, ale aj v momente, že sa Andrej Babiš stiahne do úzadia, svoj politický vplyv nestratí a pravdepodobne by sa na miesta vo vysokej politike skôr či neskôr vrátil. Je otázkou, čo je pre nás lepšie? Či to, že vieme, že treba mať dozor nad Babišom a sledovať každý jeho výrok, krok alebo rozhodnutie, alebo to, že bude v ústraní a nebude na očiach? Demonštrácie vlastne začali kvôli nej. To je jeden z najväčších benefitov protestov, že vyslali vláde signál, že sa dívame a nepáči sa nám to, čo robíte. Je dosť možné, že ak by jej umiestnenie na ministerstvo spravodlivosti prešlo bez povšimnutia, vyzeralo by to tu inak. Podľa mňa by stačilo dať väčšie právomoci kontrolným mechanizmom Európskej únie. Áno. Zatiaľ sme v momente, keď prebehne nejaký audit, ktorý skonštatuje, že niečo je mimoriadne zlé a všetci len pokrčia plecami. A nič sa nestane. Európska únia ako taký nemý nástroj, ako vlastne rozkrádanie eurodotácií stíhať. Mala by. Sú to predsa jej peniaze. "}
